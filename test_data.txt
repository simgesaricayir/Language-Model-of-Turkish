İsveç ve Finlandiya'da (O yıllarda Finlandiya,İsveç topraklarına dahildi), Julian Takvimi'nin, 1700 yılından başlayarak ve artık yılları sonraki kırk yıl için kaldırarak Gregoryen Takvimi'ne çevrilmesi planlanmıştır. Bu durumda 1700 yılı için artık yıl değildi her nasılsa, yapılan plana ters bir biçimde 1704 ve 1708 yılları artık yıl kabul edildi. Bu durum, İsveç Takvimi'nin Julia Takvimi'nden bir gün ileri, fakat Gregoryen Takvimi'nden 10 gün geride kalmasına sebep oldu. Bu karışıklık, 1712 yılında, iki artık günün eklenmesi ve bunun sonucu olarak yıllara 30 Şubat gününün katılmasıyla giderilmiştir. Bu tarih, Julian Takvimi'nde 29 Şubat'a, Gregoryen Takvimi'nde 11 Mart'a karşılık gelmektedir. İsveç'in Gregoryen Takvimi üzerindeki değişikliği 1753 yılında tamamlandı.

1929 yılında Sovyetler Birliği, her ayın 30 gün çektiği ve kalan beş ya da altı günün hiçbir aya ait olmayan tatil günleri olarak belirtildiği devrimsel bir takvimi hayata geçirdi. 1930 ve 1931 yıllarında Şubat ayı 30 gün çekmekteydi, ama 1932 yılında, aylar normal uzunluklarına geri döndürüldü.

Slovenya (Slovence: "Slovenija") ya da resmî adıyla Slovenya Cumhuriyeti (""), Orta Avrupa'nın güneyinde yer alan bir ülkedir. Batısında İtalya; güneybatısında Adriyatik Denizi; güney ve doğusunda Hırvatistan, kuzeydoğusunda Macaristan ve kuzeyinde Avusturya bulunur. Bir zamanlar Yugoslavya Sosyalist Federal Cumhuriyeti'nin bir parçası olan Slovenya, 25 Haziran 1991'de bağımsızlığını ilân edip bağımsız bir devlet oldu. 1 Mayıs 2004'te Avrupa Birliği'ne katıldı. Parçalanan Yugoslavya'dan Avrupa Birliği'ne girmiş ilk ülkedir. İkincisi Hırvatistan'dır. Slovenya Slavca'da "Slavlar Ülkesi" anlamına gelmektedir.

Slovenya'nın büyük bölümü Slovenya Alpleri ile kaplı olup doğusunda Büyük Macaristan Ovası'nın uzantıları yer alır. Slovenya'nın en önemli akarsuları Avusturya Alpleri'nden doğan Sava ve Drava'dır. Ülkenin orta bölümü ve doğusundaki ovalar bu akarsular tarafından sulanır.

1945 yılında, Yugoslavya kendisini serbest bırakmış ve kısa bir süre sonra bir sözde federal bir Komünist devlet haline geldi. Slovenya sosyalist bir cumhuriyet olarak federasyona katıldı; kendi Komünist Partisi 1937 yılında kuruldu. II. Dünya Savaşı sırasında Yugoslavya'nın yeniden kurulmasını takiben, Slovenya Yugoslavya Federal Devletinin parçası haline geldi. 1950'lerden itibaren, Slovenya, nispeten geniş bir özerkliğe sahipti. 1947 yılına gelindiğinde, tüm özel mülkiyet kamulaştırıldı. Bu hatadan sonra, kademeli olarak serbestleştirilmesi politikası izlendi. İşçilerin öz-yönetim olarak bilinen yeni bir ekonomik politikada Sloven Edvard Kardelj, Yugoslav Komünist Partisi'nin başlıca teorisyeni tavsiyesi ve denetimi altında uygulanmaya başlamıştır. 1956 yılında, birlikte diğer liderlerle Josip Broz Tito, Bağlantısızlar Hareketi'ni kurdu.

Adriyatik Denizi kıyısındaki dar bir şeritte Akdeniz iklimi görülür. İç kesimlerde ise iklim Karasal iklimdir. Özellikle kuzeydeki dağlık alanlarda kışlar çok soğuk ve kar yağışlı geçer. Sıcaklık ve yağış şartlarının uygun olması nedeni ile ülke topraklarının %57'si ormanlarla kaplıdır.

Ülkenin doğu kesiminde Sava ve Drava nehirlerinin suladığı ovalarda tarımsal etkinlik ön plandadır. Başlıca tarım ürünleri; buğday, mısır, patates, ve üzümdür. Bağcılığın yaygın olduğu Maribor'da şarap üretimi de çok yaygındır.

Slovenya'nın en önemli yer altı kaynakları linyit, demir, çinko ve cıvadır. Sanayi çok gelişmiştir. Mobilya, demir-çelik, kâğıt, tekstil ve kimya başlıca sanayi kollarıdır.

Ülkenin denize açılan tek kapısı Koper şehrinin limanıdır. Slovenya'nın dış ticaretinde en önemli yeri Almanya, Hırvatistan, İtalya, Fransa ve Avusturya alır.

Slovenya 11'i il olmak üzere 210 belediyeye bölünmüştür. En önemli şehirleri; başkent Ljubljana ile Maribor, Kranj ve Koper'dir.

Slovenya Meclisi'nin eşcinsel evliliklere izin veren bir yasayı kabul etmesine rağmen, 20 Aralık 2015'te yapılan referandumda halkın yüzde 63'ü bu yasaya karşı çıkmış ve eşcinsel evlilikler serbest bırakılmamıştır.

Çek Cumhuriyeti () ya da resmî kısa adıyla Çekya ( ), Orta Avrupa'da bir ülkedir. Kuzeyinde Polonya, batı ve kuzeybatısında Almanya, güneyinde Avusturya ve doğusunda Slovakya ile komşudur.

Tarihî Prag kenti, ülkenin başkenti ve en büyük kenti olmasının yanı sıra, çok ilgi çeken bir turizm merkezidir. Ülke, Bohemya ve Moravya bölgelerinden oluşur ve daha büyük Silezya bölgesinin bir parçasıdır. Çek Cumhuriyeti 1 Mayıs 2004'te Avrupa Birliği'nin üyesi olmuştur.

Ülkenin dünya çapında tanınan ürünleri kristal, cam işlemeleri ve garnet taşıdır. Bunun yanında, bira gerek üretim gerekse kültür olarak ülkenin en önemli sembollerindendir. Pek çok ülkede yerel bira üreticileri isim haklarını başta Bohemya bölgesine bağlı Plzeň şehri olmak üzere bu ülkeden almıştır.

Ülkenin kısa adı 3 Temmuz 2016'da alınan bir kararla resmen ""Çekya"" oldu. Prag yönetimi ülkenin yeni adının İngilizce, Fransızca, Almanca, Rusça, Arapça ve Çince karşılıklarını başta Birleşmiş Milletler olmak üzere tüm uluslararası kuruluşlara bildirdi. ""Çek Cumhuriyeti"" ise devletin resmî adı olarak hâlâ kullanılmaktadır.

Günümüzdeki Çekler'in ataları 5. yüzyılda Karadeniz ve Karpat dağlarından kalkarak Orta Avrupa'ya göç etmiş Slavlardır.

8. yüzyılda bölgede Büyük Moravya Prensliği kuruldu. 874 yılında Çek kökenli I. Bořivoj, Hristiyanlığı kabul ederek Büyük Moravya Prensliği'nden bağımsızlığını ilân etti ve böylece ilk Bohemya devleti ortaya çıktı. I. Bořivoj'un kurduğu Přemyslovců Hanedanı Bohemya'yı orta çağın sonuna kadar yönetti. Orta Avrupa'nın en güçlü devletlerinden biri olan Bohemya, Kutsal Roma Cermen İmparatorluğu'nun bir parçasıydı.

Mezhep kavgalarından dolayı çıkan 15. yüzyıldaki Hussit Savaşları ve 17. yüzyıldaki Otuz Yıl Savaşları Bohemya halkına büyük zararlar verdi. 16. yüzyıldan itibaren bölge Habsburglar'ın yönetimi altına girdi. Kutsal Roma Cermen İmparatorluğu zayıfladıkça Bohemya önce Avusturya İmparatorluğu sonra da Avusturya-Macaristan İmparatorluğu'nun bir parçası haline geldi.

Avusturya-Macaristan İmparatorluğu I. Dünya Savaşı sonunda yıkılınca, 1918 yılında Slovakya, Bohemya, Moravya, Silezya, ve Karpat Rutenya birleşerek Çekoslovakya adında bir ülke haline geldiler.

II. Dünya Savaşı'nın başlamasından sonra Slovakya Nazi Almanyası'yla anlaşarak Çekoslovakya'dan ayrıldı. Nihâyet 9. Mayıs 1945 tarihinde Sovyetler Birliği ve Amerikan birlikleri ülkeye girerek Alman işgaline son verdiler. Çekoslovakya tekrar birleşti. 1948 yılında yönetim komünistlerin eline geçti. Bu tarihten sonra, 41 yıl boyunca Çekoslovakya Doğu Bloku'nda yer aldı.

5 Ocak 1968 tarihinde iktidara gelen Alexander Dubček, siyâsî bir liberalleşme dönemi başlattı. Ancak Prag Baharı adı verilen bu dönem, aynı yılın 20. Ağustosu'nda Sovyetler Birliği ve Varşova Paktı müttefiklerinin (Romanya hariç) ülkeyi işgal etmesi ile sona erdi. Kasım 1989'da Çekoslovakya Kadife Devrimi adı verilen kansız bir devrimle kapitalizme dönüş yaptı. 1 Ocak 1993 tarihinde ülke barışçı bir biçimde Çek Cumhuriyeti ve Slovakya olmak üzere iki ülkeye ayrıldı. Her iki ülkede geniş çaplı ekonomik reformlar yapıldı. Çek Cumhuriyeti, 12 Mart 1999 tarihinde NATO'ya 1 Mayıs 2004 tarihinde de Avrupa Birliği'ne katıldı. 21 Aralık 2007 tarihi itibarı ile Avrupa vize birliğine dahil edilmiştir.

2000 yılından beri Çek Cumhuriyeti, 13 vilâyet (Çekçe: "kraje", tekil "kraj") ve başkent Prag'tan . Her vilâyet, kendi meclisine ("krajské zastupitelstvo") ve vâlisine ("hejtman)" sahiptir. Prag'da ise meclis ve başkanlık güçleri, şehir konseyi ve belediye başkanı tarafından yürütülür.

Çek Cumhuriyeti, çok partili parlamenter sistem ile idâre edilmektedir. Temsilciler meclisinde 200, senatoda 81 vekil bulunmaktadır.

1993’ten 2012’ye kadar cumhurbaşkanı 5 yıllığına meclis tarafından seçiliyor ve en fazla iki dönem görev yapabiliyordu. 2013 yılında ise cumhurbaşkanı doğrudan halk tarafından seçilmiştir. Miloš Zeman doğrudan seçilen ilk cumhurbaşkanı oldu.

Hükümet, temsilciler meclisine karşı sorumludur. 17 Ocak 2014’te göreve gelen başbakan Bohuslav Sobotka 11. başbakan olarak hâlen görev yapmaktadır. Ülkede % 5 seçim barajı uygulanmaktadır. Temsilciler meclisi üyeleri dört yıllık bir dönem için seçilmektedir. 14 idârî seçim bölgesi bulunmaktadır.

Çek Cumhuriyeti, 12 Mart 1999 tarihinden beri NATO üyesidir. Ülke GSYİH'sinin %1,8'ini askerî harcamalara ayırmaktadır.

Çek Cumhuriyeti 51°'nin kuzeyinde bulunan küçük bir bölge dışında 48° ila 51° K enlemlerinde ve 12° ila 19° D boylamlarında yer almaktadır.

Ülkedeki yeryüzü şekilleri bölgesine göre değişmektedir. Batıdaki Bohemya'da genelde yüksek olmayan dağlar tarafından çevrelenen nehir havzaları, tepeler ve platolar bulunur. Ülkenin doğusundaki Moravya ise dağlıktır.

Ayrıca dört Avrupa ülkesinde (Andorra, Monako, San Marino ve Vatikan) daha kullanımda olan euro, 2013 itibarıyla her gün yaklaşık 334 milyon Avrupalı tarafından kullanılmaktadır. Ek olarak 2013 itibarıyla dünya genelinde 210 milyon insan -Afrika'daki 182 milyon insan dahil- euroya sabitlenmiş para birimlerini kullanmaktadır.

Euro, Amerikan dolarının ardından dünyada en büyük ikinci rezerv para ve en çok kullanılan ikinci para birimi konumundadır. Eylül 2013 itibarıyla dolaşımdaki yaklaşık €943 milyar değerindeki banknot ve madenî parayla birlikte euro, dünyadaki en büyük toplam değere sahip para birimidir.
Uluslararası Para Fonu'nun çeşitli para birimleri arasında yaptığı 2008 yılı GSYİH ve satın alma gücü paritesi tahminlerine göre, euro bölgesi dünyadaki ikinci büyük ekonomidir.

"Euro" adı 16 Aralık 1995'te resmen kabul edildi. Euro, 1 Ocak 1999'da hesap birimi olarak dünya finans piyasalarına tanıtıldı ve 1:1 (ABD$1,1743) oranı ile ECU'nun yerini aldı. Euro madenî para ve banknotları 1 Ocak 2002'de dolaşıma girdi.


Andorra, Monako, San Marino ve Vatikan AB üyesi olmamalarına karşın, yapılan antlaşmalar çerçevesinde euro kullanmaktadır. Karadağ, Kosova ve Zimbabve ise AB ile herhangi bir antlaşma imzalamadan euro kullanmaktadır.

Denis Diderot (5 Ekim 1713 - 31 Temmuz 1784), Fransız yazar ve filozof.
Aydınlanma Çağı'nın en önemli kişiliklerinden biri. Toplumu eğitmek ve geliştimek için tasarlanan ünlü Ansiklopedi'nin (Encyclopédie) baş editörüydü. Onun önderliğinde Aydınlanma döneminde Batı Avrupa'da ülkeler arasında çekişmeler olsa da bilgi akışı yeni aydınların toplumlara kazandırılmasını sağlamıştır. Ansiklopedi'nin 8-18 ciltleri, 1-7 ciltlerindeki bilgiler üzerine kiliseden aldığı tepki ile yasa dışı olarak basılmış, "Filozofça Düşünceler" isimli yapıtı da mahkeme kararınca yakılmıştır.

Fransa'nın Champagne ilinin Langres kasabasında doğdu. Diderot'nun babası bir bıçakçı idi. Kendini manastıra kapayan kız kardeşi akli dengesini yitirip 28 yaşında öldü. Her ne kadar babası onay vermese de, Diderot'nun ilk evliliği fakir bir insan olan Antoinette Champion ile oldu. Diderot'nun bir diğer evliliği ise, 1755'te Sophie Volland ile gerçekleşti. Volland diğer insanlar tarafından evde kalmış bir kadın olarak görülüyordu, ancak Diderot fikirlerinden bahsettiği ve içten bulduğu Volland'tan çok etkilenmişti.

Edebiyat alanında da birçok katkısı bulunan Diderot'nun başlıca özelliği romanları şekil ve içeriğinin yanı sıra, felsefi olarak da incelemesiydi. Romantizm akımının öncüsü ve humanist olan Diderot; zengin kiliseler kontrolünde bir endüstri olarak gördüğü Hristiyanlık dinini reddetmiş ve birçok aşırı dincinin saldırılarına maruz kalmıştır. Her ne kadar Ansiklopedi genel olarak elit kesim tarafından ilgiyle karşılanmış olsa da, kimi çevrelerde de tepki ile kaşılandı. Cizvitlerin eleştirileriyle karşı karşıya geldi.

Diderot 1784 yılında Fransa'da ölmüş, Saint-Roch Kilisesi'ne gömülmüştür.

1945 yılında Şii bir ailenin çocuğu olarak Irak'ta dünyaya geldi.

1960 yılında Bağdat'ta tıp okumaya başlayan Allavi, Saddam Hüseyin'le burada tanıştı. Daha sonra sinirbilimci (nörolog) olarak mezun oldu.

Irak halkı Irakiye Bloku'nun Lideri Allavi'yi "Bıyıksız Saddam" diye sevmişlerdir. Baas Partisinin kuruluş yıllarında birlikte çalıştığı Saddam Hüseyin'in emrini verdiği Londra'daki suikasttan yaralanarak kurtulmuştur. Kendisini öldürmeye çalışan Saddam Hüseyin'e düşman olan Allavi'nin CIA ve M16 ile yakın ilişkileri oldu. Allavi 1994'te Saddam'a karşı askeri darbe girişimi yapmış fakat başarısız olmuştur.

Irak'ın 2003 yılında Amerika Birleşik Devletleri önderliğinde işgalinden sonra kurulan Irak Geçici Hükümeti'nde Başbakan sıfatıyla göreve başladı. Saddam Hüseyin sonrası Irak'ın ilk başbakanı olan Allavi, 28 Mayıs 2004 ve 7 Nisan 2005 tarihleri arasında görev yaptı.

Allavi, eski bir Baas Partisi üyesidir ve İngiliz vatandaşıdır.

7 Mart 2010 Irak genel seçimleri sonucunda Irak Yüksek Seçim Kurulu’nun açıkladığı sonuçlara göre Allavi’nin liderliğindeki el-Irakiye koalisyonu 91 milletvekili ile seçimlerin galibi oldu. Allavi'nin bu sonuçlardan sonra yeni hükümeti kurması beklenmekteidi fakat Nuri El Maliki bunu kabul etmeyerek kendisi kaldi. Allavi'ye ise başka bir görev verilerek devlet kuruldu.

Boris Tadić, (; d. 15 Ocak 1958, Saraybosna) Sırp siyasetçi. 2004-2014 yılları arasında Demokrat Parti Başkanı, 2004-2012 yılları arasında da Sırbistan Cumhurbaşkanı olarak görev yaptı.

2002 yılında Yugoslavya Federal Cumhuriyeti Ulaştırma Bakanı oldu. Sırbistan-Karadağ meclisinde Savunma Bakanı olarak görev yaptı ve aynı yıl meclis başkanı seçildi.

Demokratik Parti'de genel kurul sekreterliği, Yürütme kurulu 2. başkanlığı ve vekilliği ile 2014-2014 yılları arasında parti başkanlığı görevlerini yürüttü.

2004 yılında yapılan Sırbistan cumhurbaşkanlığı seçimlerinin ilk turunu %27,3 oy oranıyla kazandı. 27 Haziran 2004 tarihinde yapılan ikinci tur seçimlerinde de Tomislav Nikolić'i yenerek Sırbistan-Karadağ Cumhurbaşkanı seçildi.

5 Nisan 2012 tarihinde seçimlere 1 yıl kala cumhurbaşkanlığı görevinden istifa ederek erken seçim kararı aldı. 6 Mayıs 2012 tarihinde yapılan cumhurbaşkanlığı seçimlerinin birinci turunda % 25.31 oy oranıyla birinci oldu. İkinci turda rakibi olan Tomislav Nikolić ile yarıştı. İkinci turda %47.31 oy oranı aldıysa da, rakibi Tomislav Nikolić %49.54 oy oranıyla birinci oldu ve Sırbistan Cumhurbaşkanı seçildi.

2014 yılında Demokrat Parti'den istifa etti ve Yeni Demokrat Parti'yi kurdu.

İngilizce ve çok az Fransızca bilmekte olup evli ve 2 çocuk babasıdır.

Ağrı Dağı (Azerice: Ağrı Dağ), (Kürtçe: Çiyayê Agirî), (Ermenice: Արարատ, Ararat ya da Մասիս, "Masis", Selçuklular döneminde: "Eğri Dağ"), Ağrı dağı 5.137 metrelik rakamıyla, Türkiye'nin en yüksek dağıdır. Ağrı Dağı, Türkiye'nin doğu ucunda, İran'ın 16 km batısında ve Ermenistan'ın 32 km güneyindedir.

Dağın %65'lik bir kesimi Iğdır ilinde, kalan %35'lik kesimi ise Ağrı ili sınırları içerisindedir.

Ağrı Dağı iki zirveden oluşur. Bunlar 5.137 metrelik Atatürk Zirvesi (Büyük Ağrı) ile 3.898 metrelik İnönü Zirvesi'dir. (Küçük Ağrı). 4000 metreye kadar bazalt daha sonra sonraki yükseklikte andezit lavlarından oluşarak volkanik bir dağ özellikleri gösterir. Dağın doruğunda bir örtü buzulu vardır ve Türkiye'nin en büyük buzuludur.

Ağrı Dağı için Marco Polo, yazılarında “hiçbir zaman çıkılamayacak bir dağ” diye bahsetmişse de kayıtlara göre dağa ilk çıkan 1829 yılında Johann Jakob Friedrich Wilhelm Parrot olmuştur. Ağrı Dağı’ndaki ilk bilimsel çalışmalar ise Imhof (1956), Blumental (1958), Birman (1968) ve Arkel (1973) tarafından gerçekleştirilmiştir.

Ağrı Dağı 5165 m’lik yüksekliği ile sadece ülkenin en yüksek zirvesi olmayıp aynı zamanda üzerinde 10 km2 'lik güncel bir buz takkesi (ice cap) bulunduran tek dağıdır. Ağrı Dağı üzerinde güncel kalıcı kar sınırı 4300 metreden geçmektedir (Arkel, 1973). Blumenthal (1958) daimi kar sınırının Pleistosen’de 3000 metre kotuna kadar indiğini hesaplamıştır. Zirvesi dört mevsim boyunca erimeyen kar ve takke buzulu ile kaplı volkanik bir dağ olan Ağrı Dağı’nın doruğundaki örtü buzul Türkiye'nin en büyük buzuludur.

Buz takkesinden sarkan ve uzunlukları 1 ile 2.5 km arasında değişen toplam 11 adet buzul dili dağın güney eteklerinde 4200 m'ye, kuzey eteklerinde ise 3900 m'ye kadar ulaşmıştır. Bu dillerden en büyüğü kraterin kuzeydoğusundaki Cehennemdere Vadisi'nde bulunur. Eğimin çok fazla olmasından dolayı zaman zaman kopan buzul parçaları vadinin aşağı kesimlerinde (2370 m civarı) döküntüler ile kaplı ölü bir buzulun (rejenere buzul) oluşumuna da yol açmıştır.

Ağrı Dağı eteklerindeki morenler diğer dağlara kıyasla çok daha az bir alan kaplamaktadırlar. Bunun nedeni, Cehennemdere Vadisi hariç, gelişmiş vadilerin bulunmayışı, buzul üstünün ayrışmış malzeme ile kaplanmasını sağlayacak yüksek eğimli zirvelerin olmayışı ve zaman zaman aktif hale geçen volkandan çıkan malzemelerin daha yaşlı moren depolarını kaplaması olarak açıklanabilir.

Kutsal kitaplarda da adı geçen Ağrı Dağının farklı dillerde birçok ismi vardır. Başlıcaları, Ararat, Kuh-i Nuh, Cebel ül Haris'tir.

Türkiye'nin en büyük dağı olan Ağrı Dağı jeolojik konumu ve Büyük Tufan'dan sonra Nuh'un gemisi ne ev sahipliği yapması dolayısıyla efsanevi özelliği olan bir dağdır. Bir inanışa göre, Eski Ahid'teki Tekvin babında Nuh'un gemisi'nin karaya oturduğu dağ bu dağdır. Fakat, Kuran'ı Kerim'de Nuh'un gemisi "Cudi'ye oturduğu" belirtilmektedir. 1950'li yıllarda, havadan çekilen fotoğraflardaki gemiye benzeyen şekiller Nuh'un gemisinin bulunduğu yönünde yorumlandı, ancak daha sonra bu iddiaların asılsız olduğu ortaya çıktı.

Marco Polo'nun hiçbir zaman çıkılamayacak dediği dağa ilk tırmanış, kayıtlara göre 9 Ekim 1829'da Prof. Friedrich Parrot tarafından gerçekleştirildi. İlk kış solo tırmanışı ise 21 Şubat 1970'te Dağcılık Federasyonu eski başkanlarından Dr. Bozkurt Ergör tarafından gerçekleştirildi. Yüksek irtifa dağcılığı ve akut dağ hastalığı üzerine ilk bilimsel tıbbi çalışmalar ise dağcılık federasyonu eski başkanı Prof.Dr.Abdül Mecit Doğru ve Muzaffer Erol Gez ile birlikte dağın zirvesinde 3 gün 3 gece kalarak gerçekleştirildi. Ağrı'ya tırmanış 1990 yılında yasaklandı. 1998'de Dağcılık Federasyonunun bir grup dağcıya izin vermesiyle bu yasak kaldırıldı.

Güney yüzünden yapılan tırmanışlar "klasik rota" olarak nitelendirilir ve Ağrı'nın Doğubayazıt ilçesinden başlar. Iğdır yönünden gerçekleştirilen kuzey rotaları ise daha teknik buzul tırmanışlarını içerir ve dağa ulaşım açısından biraz daha ayrıntılı hazırlıklar gerektirir.

Erciyes Dağı, Kayseri'nin 25 km güneybatısındaki ovaların yanından birdenbire yükselen büyük kütleli bir stratovolkandır.

Yüksek derecede aşınmaya uğramış olan volkanın son olarak, Roma dönemi madeni paralarındaki betimlemelere dayanarak, MÖ 253 yılında püskürdüğü söylenebilir.

Erciyes, 3.916 metreye ulaşan zirvesi ile İç Anadolu'nun en yüksek dağıdır. Torosların kuzeydoğu uzantısı olan Aladağlar'ın en yüksek noktası olduğu kabul edilmektedir ve Alpin kuşağına dahildir.

Dağı "Argaeus" (Ἀργαῖος) olarak adlandırılan ünlü gezgin ve coğrafyacı Strabon, zirvesinin hiçbir zaman kardan arınmadığını ve açık bir günde zirvesinden Karadeniz ve Akdeniz'in görülebildiğini yazmıştır. Günümüzde zirvesinin sadece kuzey yamacında bir buzulu kalan Erciyes'in zirvesinden Dünya'nın yuvarlaklığı sebebi ile Akdeniz ve Karadeniz'i görmek mümkün değildir.

3917 m’lik yükseltisi ile Türkiye’nin beşinci, İç Anadolu Bölgesi’nin ise en yüksek dağıdır.

Erciyes Dağı, Neojen (Miyosen-Alt Pliyosen) döneminden günümüze kadar aktivitesini sürdüren İç Anadolu Volkanik Bölgesinin (CAVP) önemli bir üyesi, Kuvaterner yaşlı bir stratovolkandır. Erciyes Volkanı, Ecemiş- Kayseri-Yukarı Kızılırmak- Sivas bölgelerinden geçen Neojen yaşlı İç Anadolu Fay Zonu üzerinde bulunmaktadır.
Jeologlar, Erciyes'in tarihini 20 milyon yıl öncesine kadar götürürler. Yapılan araştırmalara göre, bugünkü dağ ve çevresi 20 milyon yıl önce denizle kaplıydı. Zamanla yer kabuğundaki çatlamalar sonucu deniz çevresindeki kara parçaları oluştu ve çevre göl halini aldı. Bu iş için milyonlarca yıl geçti ve nihayet 15 milyon yıl kadar önce, bu gölde volkanik patlamalar oldu. "Neojen Dönemi" adı verilen bu devrede meydana gelen bu patlamalar, gölün ortasında bugünkü Erciyes’ten 400 metre daha yüksek koni şeklinde bir dağın oluşmasına sebep oldu. Tepede bulunan krateri iki baca beslediği için, buradan fışkıran lavların iri parçaları göl içerisinde tortullaşarak yeni bir tabaka; ince toz parçaları ise dağın 100 km ötesine kadar savrularak buralarda kül yığınları meydana getirdi.

Bu durum, bugünkü Kayseri’nin çevresindeki bulunan taş ocaklarının teşekkülüne ve Göreme çevresindeki Peri Bacalarının oluşmasına ve özellikle de bims dediğimiz krater küllerinin çevrede büyük kütleler halinde bulunmasına sebep oldu. Tomarza ve Develi bölgesindeki bims yatakları, Cırgalan, Güzelyurt, Gesi çevresindeki taş ocakları, Ürgüp ve Göreme’deki rüzgârın aşındırarak oluşturduğu Peri Bacaları, Erciyes Dağı’nın bu dönemde püskürttüğü lav ve küllerin sonucu meydana geldi.

Erciyes dağı, bu ilk oluşumundan sonra uzun bir sessizlik dönemine girdi. Bu dönemde, çevresindeki gölün suları çekildi ve kara parçası oluşarak bunda da kırılma ve kaymalar meydana geldi. Tekir Yaylası, Koç Dağı, Sultan Sazlığı teşekkül etti.

Dağ daha sonra yeniden faaliyete geçti. Bunun tarihi de takriben, 2 ya da 2,5 milyon yıl önceye rastlar. Bu yeni volkanik hareket, Ali Dağı, Yılanlı Dağı, Beşparmak Dağını meydana getirdi. Bu dönemdeki patlamalarda küçük taş parçaları dağın etrafındaki volkanik tepelerin oluşmasını sağladı. Artık çevre, tamamen kara parçasıdır. Sular çekilerek oluşan arazinin tek bekçisi ise Erciyes'tir.

Erciyes Dağı, bu ikinci hareketinden sonra derin bir sessizliğe büründü. Bundan takriben bir milyon yıl önceye rastlayan bu dönem buzul çağıdır. Erciyes’i de kalın bir buzul tabakası kapladı. Dağın buzullaşma dönemi dördüncü zamanın başlangıcıdır. İnsanoğlu da bu dönemde ortaya çıktı. Erciyes kendisini insanoğluna buzlarla kaplanmış bir halde takdim etti. Bugün o dönemden kalma buz parçalarının yükseklerdeki iki bazalt yatağında bulunduğu ifade edilir. Yer kabuğunun oluşumu üzerinde araştırma yapan uzmanlar, Erciyes dağının meydana gelişini böylece anlatırken, onun üçüncü defa ateş püskürttüğü ve bunun da oldukça yeni olduğunu söylerler. Bu konuda en önemli kaynakta Miladi takvimin başlangıç dönemine rastlayan yıllarda Kayseri’ye gelen Strabon adında bir coğrafyacı, Erciyes dağında kızgın ateş bacalarının bulunduğunu buradan geceleri lavların çevreye ateş yağdırdığını söyler. Araştırmacılar, bu söylenenlerin doğru olduğunu Erciyes<nowiki>'in volkanik yapısının bunu gösterdiğini ifade ederler. Bu dönemdeki püskürtmeler sonucu Büyük ve Küçük Kızıltepe’ler meydana gelir. Artık "Sönmüş bir Volkan" ya da "İhtiyar bir Yanardağ" olarak adlandırılan Erciyes ilk harekete geçtiği dönemin izlerini tamamen kaybetmiştir. İlk bacalar şimdiki iki büyük zirvenin bulunduğu yerde kaybolmuş ve dağ bugünkü şeklini üçüncü ve son faaliyet döneminde almıştır. Dağın, ilk oluşumundaki yüksekliğinden de takriben 400 metre kaybettiği sanılmaktadır. Bu durumun dağın tek bir volkan yerine çeşitli volkanlardan meydana gelen bir "volkanlar topluluğu" oluşundan kaynaklandığı ayrıca işaret edilmektedir. Günümüzde, heybetine rağmen cazip görünüşü, büyüleyici silueti Kayseri’yi kucaklayan ihtişamı onu tabiattan çok Kayseri'</nowiki>nin vazgeçilmez tek sembolü haline getirmektedir. Üzerine yazılan sayısız şiir de bunun en güzel göstergesidir.

Uzmanlar, son yıllarda dünyanın çeşitli bölgelerindeki yanardağlarda görülen volkan püskürtmelerinden hareket ederek Erciyes Dağı için de öyle bir durumun söz konusu olup olmayacağı sorusuna Çok uzak, hatta çok zayıf bir ihtimal diye cevap veriyorlar ve ilave ediyorlar: “Jeolojik araştırmalar, Erciyes'in tamamen sönmüş bir dağ olduğu gerçeğini ortaya koymaktadır.”
Erciyes'e "uzaklaştıkça yakınlaşan, yakınlaştıkça uzaklaşan dağ" yakıştırması yapılır. 2.150 m yükseklikte, Kayseri'den ulaşılabilen kış spor tesisleri bulunmaktadır.

Günümüzden 1,5-2 milyon yıl önce başlayan ve "Buzul Çağı" olarak da adlandırılan (Kuaterner) IV. Zamanın sonlarında yurdumuzdaki yüksek dağlarda olduğu gibi, Erciyes Dağı'nın yüksek kesimlerinde de buzullar oluşmuştur.

Erciyes Volkanı’nda buzullaşma iki ana ve üç tali vadide gelişmiştir. Ana vadiler kuzeybatıda Aksu Vadisi ve doğuya uzanan Üçker Vadisi’dir. Bu vadiler birbiri ardına sıralanmış iyi korunmuş morenler içerirler. Dağın kuzeydoğusunda, güney ve güneybatısında sırası ile Öksüzdere, Topaktaş ve Saraycık Vadileri bulunur. Bu vadiler diğer vadilerde olduğu gibi buzul çökellerine sahip olmalarına rağmen buzullaşmanın boyutu nispeten daha küçüktür. Ayrıca, Aksu Vadisi aktif bir buzulu, Üçker Vadisi ise bir kaya buzulunu barındırmaktadır.

Buzulların yerleştikleri doruk çevresinde aşındırma etkisiyle dokuz büyük sirk (buz yalağı) oluşmuştur. Bunların en büyüğü dağın doğu kesimindeki Tekir Yaylası'nın yukarısındaki Üçker Buzyalağı'dır. Doruk çevresine yerleşen buzullar, buz yalakları ve vadiler içerisinde daha alçak kesimlere doğru sarkmışlardır. Erciyes Dağı'nın buralardaki büyük krateri, buzulların aşındırması ile silinmiş, dağın, herhalde 400 metre kadar daha yüksekte bulunan doruk bölümü böylece yıpranmalara uğramıştır.

Erciyes Volkanı’nı da kapsayan bölge, yazları sıcak ve kuru, kışları soğuk ve orta nemli bir iklim ile temsil edilir. Denizden yüksekligi 1068 m olan Kayseri meteoroloji istasyonunda ölçülen ortalama sıcaklık yaz aylarında (Haziran, Temmuz ve Ağustos ortalaması) 19 °C olup, kış ortalaması (Aralık, Ocak ve Şubat) yaklaşık 0 °C’dir. Uzun yıllar (1961-1990) yıllık ortalama yağış toplamı ise aynı istasyonda 383 mm’dir. Bunun %85’i güz, kış ve bahar aylarında, geri kalan %15’i ise yazın oluşmaktadır.

José Manuel Durão Barroso (d. 23 Mart 1956, Lizbon), Portekizli siyasetçi, 6 Nisan 2002 ve 29 Haziran 2004 tarihleri arasında Portekiz Başbakanı olarak görev yaptı. Başbakanlığı, Avrupa Komisyonu Başkanı olacağı için bıraktı. 1 Kasım 2004 yılında Romano Prodi'den görevi devraldı.

23 Mart 1956'da Lizbon'da doğdu. Lizbon Üniversitesi Hukuk bölümü ve Cenova Üniversitesi Ekonomik ve Sosyal Bilimler bölümünden mezun oldu. Lizbon Üniversitesi ve Georgetown Üniversitesi'nde (ABD) yardımcı doçent olarak akademik yaşantısını sürdürdü. Lizbon'a geri döndü ve Lusiad Üniversitesi'nde Uluslararası İlişkiler bölüm başkanlığı yaptı.

Portekiz'de 25 Nisan 1974'te yaşanan Karanfil Devrimi'nde etkin olan siyasetçi, Kasım 1980'de şu an üyesi olduğu Sosyal Demokrat Parti (PSD)'ye katıldı.

Angola'da 1990 yılında yaşanan iç savaş sırasında taraftar arası ateşkesi sağlayan Bicesse Anlaşması'nın yapılmasını sağlayanları başında yer aldı.

1995'de Portekiz Ulusal Meclisi'ne girdi, 1999 yılında partisi PSD'nin başkanı oldu. 6 Nisan 2002'de Başbakan olduktan sonra birçok tartışmalı karara imzasını attı. Portekiz toplumunun karşı çıktığı ABD'nin Irak'ı işgaline destek verdi; kamu harcamalarını kıstı. 2004 yılında oy birliğiyle ile Avrupa Parlamentosu Başkanlığı'na seçildi.

Temmuz, Gregoryen Takvimi'ne göre yılın 7. ayı olup 31 gün çeker. Yaz mevsiminin 2. ayıdır.

Eski Türkçede "tamu-z" "çok sıcak, cehennem" sözcüğünden, Sümerce/Sumarca/Sümmerce/Suomerce bereket tanrısı bir Tammuz sözcüğünden gelmektedir. Süryanca/Süryanice temmuz sözcüğü aynen Türkçeye geçmiştir.
Türkçede bu aya "orak ayı" ya da "ot ayı" denir.

Gregoryen takviminde bu aya, Roma İmparatoru Julius Sezar'a ithafen July adı verilmiştir. Daha önceleri, Mart ayından başlayan Roma takviminde beşinci ay olduğu için Latince Quintilis olarak adlandırılmıştır.

İrlanda takviminde Temmuz, Iúil olarak adlandırılmıştır ve yaz mevsiminin üçüncü ve son ayıdır.

Bu gün, artık olmayan yıllarda, kendisinden önce ve sonra 182'şer gün olduğu için yılın tam ortasındaki gündür. 2 Temmuz, artık olmayan yıllarda yılın ilk günüyle, tüm yıllarda da yılın son günüyle haftanın aynı gününe denk gelir.

Hasret Gültekin (1 Mayıs 1971, İmranlı, Sivas - 2 Temmuz 1993, Sivas), Kürt kökenli bağlama virtüözü, şarkıcı, besteci, söz yazarı ve yapımcı. 6 yaşında bağlama çalmaya başlayan Hasret Gültekin, ilerleyen dönemlerde profesyonel olamaya başlamıştır. Ardından Şelpe tekniğini uygulamaya başlamıştır ve büyük bir gelişme kat etmiştir. 1980'lerin ortalarında çeşitli albümlerin yapımlarında yer alan Hasret Gültekin, 1987 yılında profesyonel olarak ilk albümünü çıkarmıştır. Ardından Kürtçe ve Kürtçe müziğinin söylenmesinin yasak olduğu bir dönemde ince zekâsıyla bu yasağı delip "Newroz" adlı albüm serisini hazırlamıştır. Bu çalışmalarıyla birbirine yakın bir süreçte hazırladığı ikinci solo albümü "Gece ile Gündüz Arasında" ise onun ilerde Bağlama Devrimcisi olarak anılmasına vesile olan bir yeniliği beraberinde getirir. 1991 yılında ise kendi tabiriyle ilerici müzik adını verdiği müziğinin zirvesi olan "Rüzgarın Kanatları" adını verdiği albümünü dinleyicilerine sunduğu dönemdir. Albüm, Hasret Gültekin'in ilerici müziğinin yanı sıra "Derman Sendedir", "Çeke Çeke", "Yaralı Ceylan" gibi eserlere yaptığı yeni düzenleme ve introlardan, ezgilerde kullanılmış çok sesliliğe, yıllardır alışılagelmiş deyiş yapısını deyişlerin ana hatlarını, özünü bozmadan batı müziği ve ritmleriyle bir araya getirmesine dek halk müziği adına bir devrim niteliği taşır ki bugün dahi benzerine zor rastlanır bir çalışmadır. 2 Temmuz 1993 tarihinde Pir Sultan Abdal Şenlikleri için gittiği Sivas'ta son konserlerini verdi ve Madımak Oteli'nin yakılması sonucu 34 kişi ile birlikte hayatını kaybetti.
ntropik ilke, evren boyutunda düşünüldüğünde eğer var ise çok sayıda olan evrenlerden sadece bizim yaşadığımız evreninin insan gibi kendini ve varlığı sorgulayabilen zeki canlıların oluşmasına imkân tanıyacak fizik kanunlarına sahip olduğunu söyler. Örneğin başka bir evrende sadece iki boyut olabilir. Antropik ilkeye göre o evrende, "Evren nasıl var oldu?" sorusunu sorabilecek canlılar var olamayacaktır.

Netice olarak, içerisinde bulunduğumuz Evren'in İnce ayarlı evren'deki temel sabitlere sahip olması ilkesinin dikkate şayan olmadığına inanılır.

Uluslararası Buz Hokeyi Federasyonu (İngilizce: International Ice Hockey Federation" - IIHF, Fransızca: Ligue Internationale de Hockey sur Glace" - LIHG), buz hokeyi sporunun dünya çapındaki yönetim birimidir. Merkezi İsviçre'nin Zürih kentinde bulunan federasyonda 68 üye yer almaktadır. Federasyon uluslararası buz hokeyi turnuvalarının düzenlenmesinden sorumludur. Federasyonun Fransızca ve İngilizce olmak üzere iki resmî dili vardır.

Dünya çapında kabul görmüş bir kurum olmasına karşın, Ulusal Hokey Ligi'nin en yetkili kurum olduğu Kuzey Amerika ülkelerinde federasyonun etkisi oldukça kısıtlıdır. Büyük ölçüde Avrupa ülkelerinde otorite sahibi olan federasyonun kendi ayrı kural ve yönetmeliği olan tek üyesi Amerika Birleşik Devletleri ve Kanada'dır.

Kazak, vücut üst kısmına baş tarafından geçirilerek giyilen ve bel seviyesinde biten uzun kollu örme kıyafet. Yün, sentetik fiber,pamuktan veya bunların kombinasyonlarından örülebilir. Kalın ve yünlü olanları kışın zor hava koşullarında vücudu sıcak tutmaya yarar. Yünün kalitesi kırpıldığı bölge ve hayvana göre kazağın kalitesi ve fiyatına yansır. Bunların içinden Shetland, Karakul ve Merinos koyunlarının yününden yapılmış kazaklar en duyulmuş olanlardır.

Yaka yapısına göre balıkçı yaka, boğazlı, bisiklet yaka, V yaka kazak tipleri mevcuttur.

iyon şirketini kurdu. Sonrasında RSA-USA ile birleşti ve 2000'de MJZ'ye katıldı.

Nispel günümüze dek binden fazla reklam ve müzik videosu çekti. Çektiği reklamlar arasında şunlar bulunmaktadır: AT&T, Audi, Canon, Chase, Coca-Cola, Dr Pepper, Fidelity, Kodak, Levi's, L'Oréal, Marlboro, Mercedes-Benz, Motorola, Nike, Panasonic, Pepsi, RCA, Showtime, Sprint, Sprite, Unisys, UPS, US Postal Service, VISA Gold, MTV, ABC, CBS ve NBC.

Çektiği müzik videoları arasında bir numara olmuş şarkılar da bulunmaktadır. Spice Girls, Simply Red, Puff Daddy, Bush, No Doubt, the Fugees, George Michael, Janet Jackson, Elton John, Billy Joel, Aretha Franklin, Cher, Mylène Farmer, Mariah Carey, k. d. Lang, Tony Bennett, C+C Music Factory, Bette Midler, LL Cool J, Bryan Adams ve Gloria Estefan gibi sanatçılar ve gruplar için yönetmenlik yaptı.

Bileşik yay ateşli silahlardan önce kullanılan bir silahtır.
Yay önceleri tek parça halinde, ahşaptan yapılırdı. Tek parçalı ilkel yay yeterince gerilmediği için oku uzağa fırlatması zordu. Güçlü yayların boyu, insan boyuna ulaşıyordu ve savaşta kullanılmaları giderek zorlaşıyordu.

Bileşik yay, Orta Asya bozkırlarından çıkan bir icattır. Birden fazla parçanın tutkallarla birleştirilmesi usulüyle üretilir. Parçalar için ahşap ya da hayvan boynuzu kullanılır. Yayın parçalı yapısı, ona kavis ve esneklik kazandırır, bu sayede daha küçük yaylarla çok uzağa sert atışlar yapılabilir. Ancak parçaları bir arada tutan tutkalın iyi korunması gerekir. Yayın zayıf noktası burasıdır. Orta Asya'nın kuru iklimine göre tasarlanan yaylar, neme veya yağmura maruz kaldığında dağılabilir. Bunu engellemek için yay, mumla sıvanır.

Bileşik yayın icadı, atlı okçuluğu mümkün kılmıştır.

Orta Asya kültürünün yayıldığı bölgelerde yaşayan kavimler (Hunlar, Oğuzlar, Macarlar, Moğollar vs) tarafından sıkça kullanılmıştır.

Rugby Europe (Eski adı: Fédération Internationale de Rugby Amateur", FIRA), 1934 yılında ragbi sporunu yaygınlaştırmak, geliştirmek, organize etmek ve yönetmek amacıyla, ragbi birliğinin dünya çapında söz sahibi yönetim kurulu olan Uluslararası Ragbi Kurulu'ndan bağımsız olarak kurulmuş bir birimdir. Ancak daha sonra, 90'lı yıllarda Uluslararası Ragbi Kurulu'yla birleşmiştir. 1999 yılında adını mevcut şekilde değiştirmiş ve Avrupa'daki organizasyonlarda yer almıştır.

Ayrıca iki filmin de yönetmenliğini üstlendi: "Plunkett and MacLeane" (1999) ve "Welcome to the Rileys" (2009).

Michelangelo, iki tane Cupid heykeli yarattı, onun ilki antik bir heykele benzemesi için sahte bir şey olarak dizayn edildi ve Michelangelo Roma' da ilk defa patronlarının dikkatini çekti. Şimdi ikisi de kayıptır.

1496 yılında, Michelangelo uyuyan Cupid figürünü yaptı ve onun antik bir eser olarak görünmesini sağlamak için asit işleminden geçirdi. Michelangelo daha sonra eseri kardinal Cardinal Riario of San Giorgio' ya (3 Mayıs 1461-9 Temmuz 1521) sattı. Kardinal daha sonra eserin sahte olduğunu öğrendi ve parasının geri verilmesini talep etti. Her nasılsa Michelangelo parayı kendisinde tutmayı başardı.

Cupid'in önemi 20 yaşında bir genç olarak Michelangelo'nun ilk defa heykel üzerindeki yeteneğini göstermesi açısından mühimdir. Haykel daha sonra Cesare Borgia tarafından Isabella d'Este' ye bağişlandı. Daha sonra on yedinci yüzyılda muhtemelen bütün Gonzaga kolleksiyonları satın alınıp Londra' ya götürüldüğünde I. Charles (İngiltere) tarafından İngiltere kraliyet koleksiyonuna alındı.

Olasılıkla 1698 yılında, Londra Whitehall Sarayı büyük yangında "Uyuyan Cupid" eseri de diğer kraliyet koleksiyona dahil sanat eserleri gibi tahrip oldu.

Bir sonraki Cupid heykeli, Riario'nun bankeri Jacopo Gallo için icra edildi.

Çavuş oku tarih boyunca Türkler tarafından kullanılmış bir ok çeşididir.

Öldürme amaçlı olmayan çavuş oku çıkardığı sesle askerlere nereye yüklenileceğini göstermek ve düşmanın moralini bozmak amacıyla kullanılır. Okun temreni üzerinde delikler açılmıştır; ve ok fırlatıldığında delikten hızla geçen hava tiz bir ses çıkarır. Bu nedenle çavuş okuna ıslık çalan ok, ıslıklı ok veya vızlayan ok da denir.

Çin tarih kaynaklarında aktarıldığı üzere çavuş okunun mucidi bizzat Mete Han'dır. MÖ 209'da kendi ordusunu eğitmeye başlayan Mete Han, ıslıklı bir ok yapıp bu oku nereye atarsa, askerlerinin de kendisini takip etmesini istemiştir. Baideng'de Çinlileri kıstıran Hun ordusunda bu oklardan yüzlercesinin bulunduğu düşünülmektedir.

Osmanlı ordusunda çavuş oku daha çok talimat verme amacıyla kullanılmıştır. Ok ancak kıdemli komutanlara (çavuşlara) tahsis edilmiş, onlar da okun sesini kullanarak askerleri yönlendirmiştir.

Frank Jennings Tipler III (d. 1 Şubat 1947, Andalusia, Alabama) matematiksel fizikçi ve kozmolog. Tulane Üniversitesi´nde Matematik ve Fizik bölümlerinde ortak bir memuriyettedir.

Avrupa Birliği Gençlik Orkestrası (İngilizce: "Eeropean Union Youth Orchestra" - EUYO) Avrupa Birliği bünyesinde yer alan ve birlik sınırları içinde yaşayan genç kimselere yönelik kurulmuş bir eğitim orkestrasıdır. Avrupa Birliği vatandaşları arasından müzik alanında yetenekli gençler ve dünya çapında kabul görmüş müzisyenleri bir araya getirerek uluslararası düzeyde tanınmış bir orkestra oluşturmak amacıyla kurulmuştur.

Avrupa Birliği'nin 27 üye ülkesinden özel sınavlardan geçirilerek seçilmiş orkestradaki müzisyenlerin sayısı 140'a kadar çıkabilmektedir. Her yıl 14 ilâ 24 yaş arası 4 binin üzerinde genç bu sınavlara katılmaktadır. Yoğun talebin olduğu orkestradaki yerini koruyabilmek için mevcut müzisyenler de her yıl yeniden sınava alınmaktadır.

Konjektür, çoğunlukla yetersiz zeminlere dayanılarak gerçek, doğru, hilesiz olduğu farz edilen bir önermelere verilen ad. Karl Popper "konjektür" teriminin bilim felsefesinde yaygın kullanımına öncülük etmiştir. Konjektür, öngörülen koşullarda sınanabilir olan hipotezin (bundan ötürü teorinin, aksiyomun ve kanunun da) karşıtıdır. Matematikte konjektür, doğru gibi görünen fakat kanıtlanmamış önerme ya da teoremler için kullanılır.
Temren okun ya da kargının (benzeri fırlatma kullanımlı silahların) ucundaki özel, delici parçadır.

İlk fırlatma kullanımlı silahlarda temren, silahtan ayrı bir parça değildi. Yalnızca ahşabın ucu sivriltilirdi. Fakat silah olarak kullanılan aracın mümkün olduğunca hafif, temreninse güçlü olması gerektiği için temrenle silahtan farklı maddelerden yapma ihtiyacı ortaya çıktı.

Azizi bir Bahaidir. Cymbeline Smith ile evli olan Azizi'nin bu evlilikten ikiz oğulları vardır.

Popülasyon dinamiği, Biyolojinin, popülasyonların nüfus ve yaş kompozisyonlarındaki kısa ve uzun dönemli değişimleri ve bu değişimleri etkileyen biyolojik ve çevresel süreçleri inceleyen dalıdır. Popülasyon dinamiği, popülasyonların doğum ve ölüm oranlarından, popülasyona ve popülasyondan dışarıya göçlerle ortaya çıkan etkilerle uğraşır ve yaşlanan popülasyonlar ve popülasyondaki birey sayısının azalması gibi konularda çalışır.

Avrupa Birliği medya programları, Avrupa Birliği'nin üye ülkeler içinde görsel-işitsel sektörü desteklemek için hazırlamış olduğu çokyıllı programlardır. 

Bu programlar aracılığıyla ilgili sektörlere aktarılan kaynaklarla yüzlerce film çekimine destek verilmiş, eğitim programları hazırlanmış ve festivaller düzenlenmiştir. 2001-2006 döneminde 30 ülkede 8 bini aşkın proje için yarım milyon avroyu geçen bir bitçe ayrılmıştır.

Avrupa Birliği'nin medya programlarına katılan ülkeler Belçika, Danimarka, Almanya, Yunanistan, İspanya, Fransa, İrlanda, İtalya, Lihtenştayn, Lüksemburg, Hollanda, Avusturya, Portekiz, Finlandiya İsveç Birleşik Krallık İzlanda Kıbrıs Cumhuriyeti Çek Cumhuriyeti Estonya Letonya Litvanya Polonya Slovakya Slovenya Malta Macaristan ve Bulgaristan'dır

Tipik bir mektup zinciri ya da zincirleme mektup alıcılarını gönderilen mektubun (mesajın) kopyalarını yaptırtıp mümkün olduğunca en fazla alıcıya göndertmeye çalışan bir mektuptan (mesajdan) oluşur. Mektup zincirlerinde kullanılan en yaygın mesajlar, duygu sömürüsüne dayalı hikâyeler; titan zinciri benzeri kısa yoldan köşeyi dönme vaatleri; veya zincirin kırılması (mektubun gönderilmemesi halinde) batıl ya da dini inançların sömürüsü vasıtasıyla kötü şans, kötü bir olay, bela, ölüm gibi şeylerin başa geleceğidir.

Amerika Birleşik Devletlerinde, büyük getiriler vaadiyle para ve benzeri mal talep eden mektup zincirleri kumarın bir tipi olarak kabul edilmiş ve yasaklanmıştır. Diğer içerikli mektup zinicleri ise sıklıkla gönderilen posta miktarını katladıklarından (posta trafiğini arttırdıklarından), bireysel alıcıya da hitap etmediklerinden, genellikle sinir bozucu ve zaman kaybettirici bir oyun olarak görülür. Kimi kurum ve kuruluşlar (başta eğitim kurumları ve askeri kurumlar) e-posta sistemlerinde mektup zincirlerine izin vermezler. Bu tür zincirleme mektuplar -kişiye özel gönderilmiş mektuplardan ayırt edilebildikleri ölçüde (ki bu hiç de sıradan bir iş değildir)- sistemden ayıklanır.

Yalan, Candan Erçetin'in 1997 yılında çıkardığı ikinci albümü "Çapkın" albümünde yer alan bir şarkıdır. Şarkı dinleyiciler tarafından beğeni toplamış, İstanbul FM'den en çok istek alan şarkı ödülünü almıştır. Şarkı ayrıca 1998 Kral TV Video Müzik ödüllerinde en iyi söz ödülünü almıştır.

Şarkının sözleri Mete Özgencil, müziği Yıldız Usmanova tarafından yazılmıştır. Şarkının düzenlemesini Kıvanç K. yapmıştır, akustik gitarda ise Alper Erinç yer almaktadır. Şarkının klibinde Erçetin bir otobüste yolculuk etmektedir. Klip şarkının sözlerine uygun olarak hayatı anlatmaktadır. Otobüste yer alan her yaştan insanlar hayat yolculuğunu temsil etmektedir. Klipte yer alan ilginç bir sahnede ise yolculardan biri üzerinde Richard Bach'ın ünlü sözü "Tırtılın dünyanın sonu dediğine, Usta, kelebek der" sözü yazılı olan bir kitap okumaktadır.

Şirket, günümüzde aktif değildir. Yönetim ve satışlardaki düşüşler nedeniyle Interscope tarafından aşamalı olarak durduruldu.

Angelman Sendromu (kısaca AS) ilk olarak 1965 yılında İngiliz doktor Harry Angelman tarafından tanımlanmış nörogenetik bir bozukluktur. Irklarda görülme hızı çok iyi bilinmemekle beraber yaklaşık ensidansın 15,000 ila 30,000 canlı doğumda bir olduğu kabul edilmektedir. Anneden gelen kromozom 15’teki bir bozukluktan kaynaklandığı (vakaların %70-75’i) sanılmaktadır..Hastalığın temel bulguları zeka geriliği, yürüyüş-koordinasyon bozukluğu, konuşma bozukluğu, konvülsiyon ve uygunsuz gülümsemelerdir. Hatta bu sebeple hastalık bazen “mutlu kukla (happy puppet)” sendromu olarak da bilinir.


AS tanısı için kullanılan nesnel-objektif bir yöntem yoktur. AS tanısı genellikle karakteristik davranış ve özelliklerin belirginleştiği 3-7 yaşlar arasında pediyatrist ve genetik uzmanları tarafından gözlem, gelişim hikâyesi ve laboratuvar bulguları (genetik test sonuçları) değerlendirilip aşağıdaki kriterler göz önüne alınarak konulur. 

Angelman Sendromunun henüz bilinen bir tedavisi yoktur. Fakat hayatı daha iyi hale getirebilecek bir dizi medikal tedavi uygulanabilir. İyi bir eğitimle uyum yetenekleri ve beceriler geliştirilebilir.

İvo Molinas (d.1960, İstanbul), Yahudi asıllı Türk gazeteci ve yazar. Türkiye Yahudileri'nin haftalık Şalom Gazetesi'nde genel yayın yönetmenidir ve başyazarıdır. Ayrıca ve Türkiye Yahudileri cemaatinin sözcüsüdür.

1960 yılında İstanbul'da doğdu. Liseyi Saint Benoit Fransız Lisesi'nde bitirdikten sonra, Boğaziçi Üniversitesi Kimya Mühendisliği Bölümü'nden mezun oldu. Lisans üstü diplomasını İstanbul Üniversitesi Uluslararası Pazarlama Bölümü'nden aldı. Evli ve iki çocuk babası olan İvo Molinas İngilizce ve Fransızca bilmektedir. Halen Şalom Gazetesi genel yayın yönetmenliği ve başyazarlığı görevini sürdürmektedir.

Ozma Projesi, 1960'ta Batı Virginia Green Bank´taki Ulusal Radyo Astronomi Gözlemevi´nde astronom Frank Drake tarafından yapılmış ve SETI´ye öncülük etmiş olan deney. Deneyin amacı, uzak gezegen sistemlerindeki olası canlıların izlerini yıldızlar arası radyo dalgalarında aramaktı. Program, kurgusal Oz ülkesinin yöneticisi Prenses Ozma´nın adıyla adlandırılmıştır. Yazar L. Frank Baum, serinin The Emerald City of Oz kitabından sonraki kitaplarında, bu ülkede olan bitenden haberdar olabilmek için radyo dalgalarıyla iletişime geçmiş, bu da projenin adına esin kaynağı olmuştur.

Drake 26 metre (85 feet) çaplı bir radyo teleskop kullanarak Tau Ceti ve Epsilon Eridani yıldızlarını 1.420 gigahertz ana frekansı civarında incelemiştir. Bu yıldızların ikisi de Güneş-benzeri yıldızlardır ve bu yüzden yaşanabilir gezegenlere sahip olma ihtimallerinin daha akla yatkın olduğu düşünülmüştür. Ana frekans çevresindeki 400 kilohertz´lik bir bant, 100 hertz dalgaboyundaki tek kanallı bir alıcı kullanılarak taranmıştır. Toplanan bilgi daha sonra incelenmek üzere bir teyp üzerine kaydedilmiştir. 4 ay süren bir çalışmayla yaklaşık 150 saat süren kesintili bilgi toplanmış, ancak bu veride tanımlanabilir bir sinyal belirlenememiştir. 8 Nisan 1960´ta bir sinyal belirlenmiş ancak bunun yüksekte uçan bir hava aracından kaynaklandığı anlaşılmıştır.

Alıcı, yıldızlararası hidrojen tarafından doğal biçimde yayımlanan radyasyonun dalgaboyu olan 21 cm civarındaki dalgaboylarını algılamak üzere ayarlanmıştı. Bu dalgaboyunun tanıdık olabileceği, yıldızlararası radyo iletişimine geçmek isteyen herkes için bir çeşit evrensel standart olarak düşünülebileceği düşünülmüştü.

Ozma II adı verilmiş ikinci bir deney Benjamin Zuckerman ve Patrick Palmer tarafından aynı gözlemevinde tekrar gerçekleştirilmiştir. Bu deneyde 4 yıl boyunca (1973-76) aralıklı olarak 650 yakın yıldız gözlenmiştir.

Bosman kuralları ya da Bosman kararları, 1995 tarihli bir Avrupa Adalet Divanı kararıdır. Avrupa Birliği içinde işçilerin serbestçe dolaşımını ve iş birliği özgürlüğünü güvenceye alan kararlar özellikle Avrupa içinde futbol sektöründe büyük değişiklikler yaşanmasına neden olmuştur. Bu kararlar uyarınca Avrupa Birliği üyesi ülkelerin ulusal liglerinde -transfer edilen oyuncunun Avrupa Birliği vatandaşı olması koşuluyla- yabancı oyuncu sınırlaması kaldırılmış, futbol oyuncularının anlaşma süreleri dolduğunda bonservis bedeli olmaksızın istedikleri kulübe geçmelerinin önü açılmıştır. Kararlarla birlikte futbol ve diğer tüm spor dalları birer ekonomik sektör olarak değerlendirilmiş ve sporcular işçilerin serbest dolaşımı ilkesi uyarınca işçi haklarına sahip olmuşlardır. Kararlar, adını Belçika'nın RFC Liège takımında forma giyen Jean-Marc Bosman adlı futbolcunun başka bir takıma transfer olmasının önünde engel olarak duran bonservis bedeli sorununu yargı makamlarına taşıyarak, giriştiği hukuk mücadelesini kazanmasından almaktadır.

TİKP, 12 Eylül 1980 Harekatı’ndan sonra öteki siyasal partilerle birlikte önce faaliyetleri durduruldu, Ekim 1981'de de yine diğer partilerle beraber feshedildi. Parti yöneticileri hakkında Ankara Sıkıyönetim Komutanlığı’nca kovuşturma açıldı; yöneticilerin bir bölümü sıkıyönetim mahkemesince yargılandılar.

Yaşam Kaya, (d. 01 Ekim 1976, Adana), Türk tiyatro, müzik ve sinema eleştirmeni, köşe yazarı

Tiyatro Eleştirmeni olarak ilk kez 1999 yılında Türkiye'nin ilk internet tiyatro yayını olan www.tiyatronline.com' da yazmaya başladı. 2002 senesinde Ankara Edebiyatçılar Derneği ne üye oldu. O dönem Ankara "Değirmen Dergisi"nde şiirlerini yayınlattı. 2003 yılının Mayıs ayında Varlık Dergisi 'nde şiirleri ile ilgili eleştiri yazıları yayınlandı. 2004 senesinde Londra ’da belirli bir süre yaşadı. İstanbul’a döndüğü zaman Psikoloji bölümünde eğitim aldığı için özel kurumlarda aile danışmanlığı ve kişisel danışmanlıklar görevlerinde bulundu. Aynı yıl www.tiyatronline.com adlı internet tiyatro yayınına editörlük yapmaya başladı. Halen sitenin editörüdür.

2005 ile 2008 yılları arasında Radikal , Birgün , Sabah , Tiyatro Gazetesi; Tiyatral İstanbul, Tiyatro Tiyatro Dergisi yazdığı oyun eleştirilerini yayınladı. Londra 'da, Londra Olay Gazetesi'nde ve The Guardian da ingiliz ve Türk oyunlarla ilgili yazdığı tiyatro eleştirilerini yayınlattı. 2007 Aralık ve 2008 Mayıs aylarında Sabah Gazetesi'nde; 2011'de www.ntvmsnbc.com'da; 2012'de Hürriyet Gazetesi'nde tiyatro seçici kurul üyeliği; 2008 ile 2010 yılları arasında Taraf Gazetesi ’nde tiyatro eleştiri yazıları yazdı. 2008 senesinde bünyesine girdiği Tiyatro... Tiyatro... Dergisi Ödülleri’nde 5 yıl jüri olarak görev yaptı. 2010 ile 2013 yılları arasında Birgün Gazetesi ' nde ve Turkish Review'da köşe yazarı olarak görev yaptı. Şu anda Tiyatronline adlı Türkiye'nin ilk internet tiyatro yayınında tiyatro;. İstanbul Art News Gazetesi'nde ve Life Art Sanat Dergisi'nde müzik (caz-blues); Sinematopya adlı dergide sinema köşe yazıları; Türk Tiyatrosu' nu anlatan tiyatro araştırma dosyalarını/kritiğini www.artfulliving.com.tr kültür sanat sitesinde yayınlatmaktadır. NTV Radyo da tiyatro oyunları üzerine yaptığı kritiklerini konuşmaktadır.
Afili Yalnızlık, Emre Aydın'ın 10 Ekim 2006 çıkışlı ilk stüdyo albümüdür. Haluk Kurosman prodüktörlüğünde GRGDN Stüdyosu'nda kayıtları yapılan albümde "Bu Kez Anladım" ve "Unut Gittiğin Bir Yerde" isimli şarkıların düzenlemelerini Haluk Kurosman ve Tuğrul Akyüz gerçekleştirirken kalan bütün parçaların düzenlemesini Haluk Kurosman yapmıştır. Kendisine 2008 MTV Avrupa Müzik Ödülleri'nde "Avrupa'nın En Sevilen Sanatçısı" ödülü dahil pek çok ödül kazandıran bu albümle müzik piyasalarına hızlı bir giriş yapan Emre Aydın'ın önemli bir hayran kitlesi oluşmuştur.

Albümde toplamda on şarkı yer alıp, sekiz şarkının bestesi Aydın'a aittir. Albümde dördüncü sırada yer alan "Ve Gülümse Şimdi" adlı şarkının söz ve müziği Haluk Kurosman'a, üçüncü sıradaki şarkı "Hareket Vakti" ise Barlas Erinç'e aittir. Albümde birinci sırada yer alan ve ilk klibin çekildiği "Afili Yalnızlık" adlı şarkıda Emre Aydın'a, Yusuf Torun eşlik etmiştir. Albümde kliplendirilen "Afili Yalnızlık", "Kim Dokunduysa Sana Ona Git" ve "Git" adlı şarkıların kliplerinde ünlü oyuncu Şebnem Dönmez oynamıştır. Bu şarkıların ardından "Belki Bir Gün Özlersin" isimli çalışma Gürcan Keltek yönetmenliğinde kliplendirildi. 2008 yılında ise "Bu Kez Anladım" ve "Dayan Yalnızlığım" şarkılarına klip çekildi.

6. Cadde'nin, 5 Nisan 2003 çıkışlı ilk ve tek albümüdür.

Albümde çoğu şarkının söz ve bestesi Emre Aydın'a aittir. Albüm Universal Muzik & Sıfır Müzik etiketiyle çıkmıştır. Grup üyelerinden Onur Ela'nın da ayrılma kararıyla grup sona ermiş, Emre Aydın da bu albümden sonra kariyerine tek başına devam etmiştir.
Araştırma ve Teknolojik Geliştirme Çerçeve Programı

Araştırma ve Teknolojik Geliştirme Çerçeve Programı ya da kısaca Çerçeve Programları, Avrupa Birliği tarafından Avrupa Araştırma Alanı içindeki bilimsel ve teknolojik araştırmaları desteklemek için oluşturulmuş ödenek programlarıdır.

Oslo Anlaşması, resmi adıyla "Geçici Yönetim Düzenleme İlkelerinin Bildirgesi" (Declaration of Principles
On Interim Self-Government Arrangements) olarak adlandırılan Filistin - İsrail çatışması bir dönüm noktasıdır. Bu görüşme, İsrail ile Filistin temsilcilerinin üst düzeyde ilk direkt yüz yüze anlaşma çabası olarak tarihe geçmiştir. Bu anlaşma görüşmeleri İsrail ve Filistinliler arasındaki çatışmaların iki taraf arasında kalan nihai olarak çözecek bir anlaşma ve gelecekteki ilişkiler için bir çerçeve olarak düşünülmüştü.

Anlaşma, Norveç'in başkenti Oslo'da 20 Ağustos 1993 tarihinde sonuçlandı. Daha sonra resmen Filistin Kurtuluş Örgütü (FKÖ) Başkanı Yaser Arafat, İsrail Başbakanı İzak Rabin tarafından törenle 13 Eylül 1993 tarihinde Washington, D.C.'de halka açık bir törenle imzaladı. Törende dönemin ABD Başkanı Bill Clinton, Filistin Kurtuluş Örgütü'nden Mahmud Abbas, İsrail Dışışleri Bakanı Şimon Peres, ABD Genel Sekreteri Warren Christopher ve Rusya Dışışleri Bakanı Andrei Kozyrev katıldı.
6. Cadde, 1999 yılında Emre Aydın ve Onur Ela tarafından kuruldu. Pek çok kez isim ve eleman değiştiren ikili ilk ciddi deneyimini EQ adıyla Antalya E TV’de iki ay program yaparak gerçekleştirdi.

2000 yılında internet üzerinden ücretsiz indirmek koşuluyla yayınladıkları parçası "Rüyamdaki Aptal Kadın" dinleyici kitlesi tarafından ilgi gördü. Bu sırada birçok kişinin gruptan ayrıldı ve grup iki kişi kariyerlerini devam ettirdi. 2001 yılında ikinci parçaları olan "Tesadüfen"‘i internet üzerinden yayınladılar. Aynı zamanda grup 2002 yılına kadar çeşitli üniversite şenliklerinde yer aldı. Show Tv'de yayınlanan "Sing Your Song" beste yarışmasına grup yarışmayı kazanarak Türkiye birincisi oldu.

Onogur boyunun Tuğluk ailesinden olan Kubrat Ogur boylarını birleştirip Büyük Bulgarya Hanlığı'nı kurmayı başarmıştır. Sınırları doğuda Kuban, batıda Dinyeper, kuzeyde Donetsk nehirleri ve güneyde Karadeniz ile Azak Denizi olan Büyük Bulgarya, Bizans'la dostane ilişkiler kurmuş ve hükümdarı Kubrat'a Bizans imparatoru Herakleios tarafından "Patrikios" unvanı verilmiştir. Kubrat'ın ölümü üzerine Büyük Bulgarya, Hazar Kağanlığı'nın baskısı neticesinde dağılmış ve Kubrat'ın oğulları arasında paylaşılmıştır. Kubrat'ın büyük oğlu Batbayan, Hazarların hâkimiyetini kabul ederek Büyük Bulgarya topraklarında kalmıştır. Diğer oğlu Kotrak, bir grup Bulgar ile birlikte Don Nehri civarına gelmiş, Alzek adındaki bir başka oğlu da Panunya'ya yerleşerek Avar hâkimiyetini kabul etmiştir. Kubrat'ın üçüncü oğlu Asparuh liderliğindeki Bulgarlar ise Dinyeper ve Dinyester nehirlerini geçerek bugünkü güney Besarabya'ya, Bizans İmparatorluğu'na komşu olacak şekilde yerleşmiştir. Onların yerleştiği bölge Bizans kaynaklarında "Onglos" ya da "Onklos" olarak geçmektedir.

Türkçede eskiden beri emir hâlindeki yalın fiiller insan ismi olarak kullanılmıştır. (Sev-al, Gün-gör vb.) Kubrat kelimesi de eski Türkçedeki emir kipindeki yalın fiil köklerinden olan ve "topla, bir araya getir" anlamına gelen "ḳubrat, ḳuwrat"tır.

Kubrat, yaşamının ilk yıllarını İstanbul'daki Bizans İmparatorluğu sarayında geçirmiştir. 7. yüzyılda yaşayan Bizanslı tarihçi Ioánnis Nikíou, Kubrat hakkında şunları söylemektedir:

Onun İstanbul'daki çocukluk ve gençlik dönemi hakkındaki bilgiler net değildir. İstanbul'da bulunduğu zaman dilimi bilinmemekle birlikte, Herakleios'un hükümdarlık yaptığı 610–641 yılları arasında İstanbul'da bulunduğu düşünülmektedir. Onun ve Organa'nın Hristiyanlığı kabulü MS 619 civarlarında meydana gelen bir hadisedir. Kubrat'ın Bizans sarayına verilmesi, Organa ve Herakleios tarafından Avar ve Sasanilere karşı kurulacak bir ittifak için yetiştirilmesi amacıyla atılan bir adım olarak değerlendirilmektedir. Ayrıca Herakleios'un diğer bozkırlardan gelen halklarla yaptığı ittifaklar dikkate alındığında, bu durum, İstanbul'un güvenliğinin sağlanmasına yönelik bir adım olarak da gözükmektedir.

Patrik I. Nikeforos'a göre, Kubrat 635'te, Onogur Bulgarlarının ilteberi olarak Herakleios ile yaptığı anlaşma çerçevesinde Avarlara karşı büyük bir ayaklanma başlatmıştır. Böylece Büyük Bulgar Hanlığı (Büyük Bulgarya) kurulmuştur. Kubrat, İmparator Konstantinos'un hükümdarlığı esnasınada (641–668) ölmüştür.

I. Nikeforos'a göre, Kubrat'ın beş oğlu vardır. Bunlar Batbayan Kotrak, İşbara ve adı bu eserde anılmayan ancak Kubrat'ın oğlu olduğu düşünülen Kuber ve Alzek'tir. Kubart'ın oğullarına yaptığı: "Asla birbirinizden ve bu topraklardan ayrılmayın, ancak bu şekilde uyumlu kalabilirseniz, gücünüze sahip çıkabilir ve egemenliğinizi güçlendirebilirsiniz." vasiyetine rağmen; doğudan gelen Hazar Kağanlığı'nın ve iç baskıların neticesinde, Kubrat'ın ailesi o öldükten sonra tamamen dağılmıştır.

1912'de Ukraynalı çiftçiler tarafından Poltava'ya yakın bir köy olan Pereşçipina'da keşefedilen Pereşçipina Hazineleri konu hakkında birçok ipucu barındırmaktadır. Bu hazine, Kavimler Göçü'nden kalan toplamda 50 kg'nin üzerinde altın ve gümüş materyal barındırmaktadır. Kubrat'ın mezarının belirlenebilmesi için ipuçları sakladığına inanılan bir yüzük de buna dâhildir. Yüzüğün üzerinde eski Yunanca ""Chouvr(á)tou patr(i)k(íou)" yazmaktadır." Bu Bizans tarafından kendisine verilen patrici onurunu göstermektedir. Bu hazine Bizans ve Ön Bulgarlar arasındaki ilişkilerin gelişmiş olduğunu göstermektedir. Gömüdeki bileziklerin tarzına bakıldığında bu bileziklerin ya Bizanslı kuyumcular tarafından yapıldığı ya da Bizanslı kuyumculuk sanatlarından etkilenildiği anlaşılmaktadır. Yapılan araştırmalarda hazinedeki en eski sikkelerin Herakleios tarafından MS 629'dan sonra basıldığı anlaşılmıştır. Hazinedeki en yeni sikkeler ise MS'de, İmparator Konstantinos tarafından basılan paralardır. Bu durumun yaklaşmakta olan Hazar istilasıyla ilişkili olabileceği düşünülmektedir.

Bulgar Hanlarının Esamesi adlı eserdeki bilgilere göre, Kubrat 12 hayvanlı takvime göre öküz yılında doğmuştur ve 60 yıl kadar yaşamıştır. Bu da onun MS 653 veya MS 665'te öldüğünü göstermektedir. Nitekim, Kubrat'ın ölüm tarihi arkeolojik ve tarihi araştırmalarda MS 650-MS 665 arasına tarihlendirilmektedir.

Antartika'daki Livingston Adası'nda yer alan Kubrat Tepeciği, Kubrat'ın adıyla anılmaktadır.

1981'de Aszparuh adıyla Bulgar yönetmen Ludmil Staikov tarafından çekilen tarihî drama filminde Kubrat'ı Vassil Mihajlov canlandırmıştır..

Gürültü kirliliği veya diğer adıyla ses kirliliği, insan veya hayvan yaşamını olumsuz etkileyen, dengesini bozan her türlü insan, hayvan ya da makine kaynaklı ses oluşumudur. Gürültü kirliliğinin en yaygın biçimlerinden biri, özellikle motorlu araçların neden olduğu kirliliktir.

Dünya çapında en yaygın gürültü türü ulaşım sistemlerinden kaynaklanır. Motorlu araçların yanı sıra uçak ve demiryolu araçlarının yarattığı gürültü de önemli bir yer tutar. Şehir planlamacılığında yanlışlar yapılması sanayi ve yerleşim alanlarının birbirine bitişmesine neden olabilir ve sonuç olarak sanayi alanının yarattığı gürültü kirliliği komşu yerleşim birimlerinde yaşayanların sağlığı üzerinde olumsuz etkiler yaratabilir. Gürültü kirliliği yaratan diğer etmenler arasında özellikle istirahat saatlerinde yayılan araba alarmları, acil durum sirenleri, çeşitli beyaz eşyalar ile ev âletlerinin gürültüleri, fabrika-makine sesleri, yapım ve onarım çalışmaları, ses çıkaran hayvanlar, ses sistemleri, hoparlörler, maç, eğlence, dini-sosyal faaliyetler sayılabilir.

Gürültünün insan sağlığı üzerindeki etkileri hem sağlıksal hem davranışsal yönde ortaya çıkabilir. Genel olarak, gürültü olarak adlandırılan her türlü ses insan sağlığını fizyolojik ve psikolojik olarak etkiler. İstenmeyen bu sesler sinir, saldırganlık, hipertansiyon, yüksek stres, kulak çınlaması ya da kulak uğuldaması, duyma kaybı, uyku bozuklukları gibi pek çok sonuç doğurabilir.

Bu sonuçlar içinde, stres ve hipertansiyon ciddi sağlık sorunlarına kapı açabilirken, kulak çınlamaları ve uğuldamaları unutkanlığa, ciddi ruhsal bunalımlara ve kimi zaman panik ataklara neden olabilir.

Adana Demirspor Kulübü, resmi olarak 28 Aralık 1940'ta Adana'da kurulmuş, renkleri mavi-lacivert olan spor kulübüdür. Maçlarını 16.095 kişilik 5 Ocak Fatih Terim Stadyumu'nda oynamaktadır. Şu anda futbol branşında faaliyetlerini sürdüren kulüp, geçmişte özellikle Yüzme ve sutopu branşlarında da ulusal ve uluslararası başarılara imza atmışlardır.

II. Dünya Savaşı sırasında, silah altında bulunan askerler dışındaki gençleri savaşa hazırlama amacıyla çıkartılan Sivil Savunma Mükellefiyeti adı altındaki kanunla, kamu ve özel sektörde 500 kişiden fazla eleman çalıştıran kuruluşların bir spor kulübü kurmaları mecburiyeti neticesinde 1938 yılında TCDD 6. İşletme Bölge Müdürlüğü bünyesi içerisinde temelleri atılan kulübün ilk kurucu üyeleri Eşref Demirağ, Vasfı Ramzan, Hasan Silah, Hikmet Tezel, Feridun Kuzeybay, Seha Keyder, Emin Ersan, Esat Gürkan ve Kenan Gülgün'dür. Adana Demirspor Kulübü futbolun dışında yüzme, sutopu, bisiklet ve güreş dallarına da büyük önem vermiştir.

Adana'nın ilk kulüpleri sayılan İdmanyurdu, Torosspor ve Seyhanspor dışında yine müessese takımı olan Millî Mensucat ve Adana Demirspor Kulübü gibi ligi oluşturan takımların katılımıyla Çukurova Ligi oluşturulmuştur. 1942 yılından 1953 yılına kadar Adana Demirspor Kulübü bölge şampiyonu olarak gruplara katılmaya hak kazanmıştır. 1947 yılında grup şampiyonu olmuş, Ankara'da yapılan final karşılaşmalarında Ankara Demirspor ve Fenerbahçe'nin ardından Türkiye üçüncüsü olma başarısı göstermiştir. 1951 yılında Balıkesir'de yapılan final karşılaşmalarında Beşiktaş ve Altay'ın ardından Türkiye üçüncüsü olmuştur. 1953-54 futbol sezonunda Adana Demirspor Kulübü Türkiye Amatör Takımlar Şampiyonası finalinde oynadığı Ankara Hacettepe SK takımını Selami Tekkaancı (Füze Selami) 'nın golüyle 1-0 yenerek Türkiye Şampiyonu olmayı başarmıştır.

1940 yılından 1969 yılına kadar kulüp başkanları TCDD 6. İşletme Bölge Müdürlüğü bünyesinden oluşmuştu. TCDD 6.İşletme Bölge Müdürlüğü bünyesi dışından ilk başkan Mahmut Karabucak olmuştur.

Adana Demirspor Kulübü Yüzme ve Sutopu branşlarında Türkiye'nin en başarılı takımlarından birisidir. 1938 yılında devrin Adana Belediye Başkanı Turhan Cemal Beriker ve Beden Terbiyesi Bölge Müdürü Rıza Salih Saray'ın girişimleri ile Adana'da yüzme havuzunun yapılması için karar verilmiştir. Havuzun açılışı ile birlikte 1942 yılından itibaren bölge karması adı altında yarışlara katılan Adana Demirspor Kulübü yüzme ve sutopu takımı, devrin Adana Belediye Başkanı Turhan Cemal Beriker ve Adana Valisi Mukadder Öztekin'in de maddi katkıları, Halil Dalhan ve Mahmut Dalhan kardeşlerin başarılı gençleri Adanademir SK'da toplamaları ve Türkiye'nin yetiştirdiği en büyük sutopu oyuncusu, takımın ağabeyi, örnek sporcu Muharrem Gülergin'in önderliğinde 17 yıl aralıksız hiç yenilmeden, 22 yılda tek mağlubiyet alarak toplamda 29 defa Türkiye şampiyonu olmuştur. Bu takım İstanbul ve tüm Türkiye'de taraflı tarafsız herkesçe Yenilmez Armada olarak anılmıştır. Özellikle 1955-1970 yılları arasında Türk Millî Yüzme ve Sutopu takımları İstanbul kulüplerinden yapılan bir ya da iki takviyeyle tamamıyla Adana Demirspor Kulübü oyuncularından oluşmuştur. Yenilmez Armada olarak anılan bu takımın kurucusu Muharrem Gülergin ve Cemil Oka'dır.

Adana Demirspor Kulübü, Adana'nın kanallarında yüzme öğrenip daha sonra havuzun açılması ile millî takım forması giyen 40'a yakın sporcuyu bünyesinde barındırmıştır.Bu sporcular yüzmenin her branşında ve her mesafede sayısız Türkiye rekorları kırmışlardır. Manş Denizi'ni birçok ülkenin sporcuları yüzerek geçmiştir. Ancak rekor Adana Demirspor Kulübü sporcusu Erdal Acet'indir. Manş'ı ilk denemesinde hem de 9 saat 2 dakikalık derecesi ile rekor kırarak geçen Erdal Acet ayrıca 8 kez düzenlenen Uluslararası İstanbul Maratonu'nu 5 kez kazanmıştır.

Adana Demirspor Kulübü'nün havuzlardaki başarılarını devrin federasyon başkanı Fehiman Akdağ şu sözlerle dile getiriyor:

1955-1970 yılları arasında , 17 yıl hiç yenilmeyen, 22 yılda tek mağlubiyet alan, 29 defa Türkiye Şampiyonu olan, Yenilmez Armada başta efsanevi sporcu 
Muharrem Gülergin olmak üzere aşağıdaki sporculardan oluşmaktadır:

Adana Demirspor Kulübü'nün Yenilmez Armada sının,Türk Yüzme ve Sutopu tarihine altın harflerle yazılan bu başarısı sporcuların üniversite eğitimleri için İstanbul'a gitmesi ve bütçe yetersizliği nedeniyle Yüzme ve Sutopu Şubesi'nin kapatılması ile 1973 yılında son buldu.

SERENDIP programının ilk enstrümanı 100 kHz bant genişliğine sahip 100 kanallı bir analog radyo spektrometresidir. Daha sonraki enstrümanları, taradığı kanal sayısını yaklaşık olarak her yıl katlamasıyla önemli ölçüde daha becerikli olmuştur. Bu enstrümanlar, NRAO'nun Green Bank'taki 90 metre çaplı teleskobu ve Arecibo'daki 305 metre çaplı teleskop da dahil olmak üzere pek çok teleskoba yayılmışlardır. SERENDIP gözlemleri, çoğunluğu hidrojenin doğal geçişi olan 1.42 GHz (21 cm) ve hidroksilin doğal geçişi olan 1.66 GHz civarında olmak üzere 400 MHz ile 5 GHz frekans aralığında yapılmıştır.
Merve Tanıl, Fenerbahçe, Türkiye A, Genç ve Yıldız millî takımlarının voleybolcusu.

1990 doğumlu pasör. Alt yapıların en iyi pasörü seçildi. Yıldız millî takımımızın da pasörü. Geleceği çok parlak olarak gösteriliyor.

Asparuh liderliğindeki Bulgarlar ise Dinyeper ve Dinyester nehirlerini geçerek bugünkü güney Besarabya'ya, Bizans İmparatorluğu'na komşu olacak şekilde yerleşmişlrdir. Onların yerleştiği bölge Bizans kaynaklarında "Onglos" ya da "Onklos" olarak geçmektedir.

Arap taarruzları zayıflayınca Bulgarlar'la Bizans arasında savaş dönemi başlamıştır. Çok sayıda Slav ve Bulgar sınır bölgesinden Bizans arazisine geçmiş ve imparatorluk tarafından Britanya'ya yerleştirilmiştir. Telets Han döneminde Bizans imparatoru V. Konstantinos, Bulgarlara karşı 763'te sefer düzenledi. Bu sefer sırasında Bulgarlar Ankhialos Muharebesi'nde yenilgiye uğratıldı. Bu da Telets'e karşı bir isyanın çıkmasına ve onun hayatını kaybetmesine neden oldu.

Duma Duma Dum, Nil Karaibrahimgil'in 2009 yılında çıkan Nil Kıyısında albümünün ikinci klip şarkısıdır. Sözü ve müziği Nil Karaibrahimgil'e aittir. Şarkıya çekilen klip 16 Eylül 2009 tarihinde Nil Karaibrahimgil'in resmi web sitesinde yayınlanmıştır. Şarkının klibi Burcu Yolcu tarafından İstanbul Parkta çekilmiştir.

Tuna Bulgar Devleti'ndeki taht mücadelesi devam etmiş ve sonunda Telerig Han'ın tahta çıkması ile Bulgar Devleti, kendisini toparlayarak yeniden eski savaş gücüne kavuşmuştur. Telerig döneminde de V. Konstantinos, Bulgaristan'a sefer düzenlemiş ve 773'te Bulgarların barış görüşmelerine gelmesi için onları zorlamıştır. Fakat yine de Bulgarlar'la Bizans arasında kalıcı bir barış sağlanamamıştır. Nihayet 775 yılında V. Konstantinos, Bulgarlara karşı düzenlediği bir sefer esnasında ölmüştür. Böylece Bulgar Krallığı'nı yok etmeyi amaçlayan V. Konstantinos tarih sahnesinden çekilmiş ve Bulgar Devleti, iç ve dış tehlikeleri aşmıştır. Bulgar hanı Telerig, 777 yılında bilinmeyen sebeplerden dolayı Bizans imparatoru IV. Leo Hazar'ın yanına sığınmış ve Hıristiyanlığı kabul ederek bir Bizans prensesi İrene ile evlenmiştir.

Telerig Han'ın halefi olan Kardam Han döneminde merkezi otorite güçlenmiş ve içteki taht mücadeleleri sona ermiştir. Tuna Bulgar Devleti'nin içteki kuvvetlenmesi Bizans'ı 796 yılında Bulgarların lehine bir barış antlaşması yapmaya itmiştir. Bu şekilde dışarıda Bulgar Devleti açısından belli bir ölçüde rahatlama sağlanmıştır. Kardam Han, Bizans'la açık meydan savaşı yapmaktan kaçınmış, daha çok savunma stratejisi izlemiştir ve merkezi otoriteyi güçlendirmeye çalışmıştır.

O vakte kadar İtalya'nın güneyi çoktan Müttefikler'in işgali altına girmişti ve krallık yönetimi teslim olup bir müddet sonra onların yanında savaşa girmişti. Mussolini ve destekçileri tarafından kurulan bu cumhuriyet, Müttefik kuvvetlerine karşı savaşa devam etti.

İtalyan Sosyal Cumhuriyeti, Nazi Almanyası tarafından askeri yardım alıyordu. Bu esnada muharebeler ve çatışmalar hızla sürdü. Bir kısım İtalyanlar, Müttefikler'e karşı verdikleri mücadeleyi Almanlarla beraber sürdürdüler. Fakat Roma Müttefikler'in eline geçti. Böylece Mussolini iyice gözden düşmeye ve sevilmemeye başladı. Daha sonra yapılan operasyonlar neticesinde Müttefikler İtalya'nın tamamını ele geçirdi ve İtalyan Sosyal Cumhuriyeti tarihe karıştı. Bu olanlardan sonra Büyük Faşist Meclis dağılıp Mussolini İtalyan komünist partizanlar tarafından yakalanarak öldürüldü ve Milano'daki Loreto Meydanı'nda başaşağı sarkıtılarak İtalyan halkına teşhir edildi.
Makine öğrenimi, bilgisayarların algılayıcı verisi ya da veritabanları gibi veri türlerine dayalı öğrenimini olanaklı kılan algoritmaların tasarım ve geliştirme süreçlerini konu edinen bir bilim dalıdır. Makine öğrenimi araştırmalarının odaklandığı konu bilgisayarlara karmaşık örüntüleri algılama ve veriye dayalı akılcı kararlar verebilme becerisi kazandırmaktır. Bu, makine öğreniminin istatistik, olasılık kuramı, veri madenciliği, örüntü tanıma, yapay zekâ, uyarlamalı denetim ve kuramsal bilgisayar bilimi gibi alanlarla yakından ilintili olduğunu göstermektedir.

Makine öğreniminin başlıca uygulamaları makine algılaması, bilgisayarlı görme, doğal dil işleme, sözdizimsel örüntü tanıma, arama motorları, tıbbi tanı, biyoinformatik, beyin-makine arayüzleri ve kiminformatik, kredi kartı dolandırıcılığı denetimi, borsa çözümlemesi, DNA dizilerinin sınıflandırılması, konuşma ve elyazısı tanıma, bilgisayarlı görmede nesne tanıma, oyun oynama, yazılım mühendisliği, uyarlamalı web siteleri ve robot gezisidir.

Makine öğrenimi sistemlerinin bir bölümü insan sezgisine olan gereksinimi tümüyle ortadan kaldırmaya çalışırken bazıları insan ve makine arasında işbirliğine dayalı bir yaklaşım benimsemektedir. Ne var ki, sistemi tasarlayan kişinin verinin kodlanma biçimi üzerinde tümüyle egemen oluşu insan sezgisinin tümüyle ortadan kaldırılmasını olanaksızlaştırmaktadır. Makine öğrenimi deneysel yöntemin otomatikleştirilmesi çabası olarak görülmektedir.

Bazı istatistiksel makine öğrenimi araştırmacıları Bayes istatistiği çerçevesi kapsamında kullanılabilen yöntemler geliştirmektedirler.

Makine öğrenimi algoritmaları hedeflenen sonuca göre birkaç sınıfa ayrılabilmektedir:

Makine öğrenimi algoritmaları ve bunların başarımına ilişkin berimsel çözümleme berimsel öğrenme kuramı olarak adlandırılan bir kuramsal bilgisayar bilimi dalıdır. Deney kümelerinin sonlu oluşu ve geleceğin tam olarak kestirilememesi nedeniyle öğrenme kuramı söz konusu algoritmaların başarımına ilişkin mutlak güvence verememektedir. Bunun yerine, başarımın olasılıksal sınırları öngörülmeye çalışılmaktadır.

Berimsel öğrenme kuramcıları başarım sınırlarının yanı sıra öğrenmenin zaman karmaşıklığı ve uygulanabilirliği konusunda da çalışmaktadırlar. Berimsel öğrenme kuramında bir berimin uygulanabilir olması için polinomsal zamanda çalışması gerekmektedir. Zaman karmaşıklığı sonuçları iki öbeğe ayrılabilmektedir. Olumlu sonuçlar belirli bir işlev sınıfının polinomsal zamanda öğrenilebileceğini gösterirken olumsuz sonuçlar bu olgunun tam karşıtını ifade etmektedir.

Makine öğrenimi kuramı ve istatistik temelde farklı kavramlar olsalar da birbiriyle yakından ilintilidir.

Kurtuluş, Fransız Direniş Hareketi'nin Alman garnizonuna karşı ayaklanmasıyla başladı ve 24 Ağustos'ta Forces Françaises de l'Intérieur (FFI) direnişçileri, Özgür Fransa Ordusu ve ABD 4. Piyade Tümeni tarafından desteklendi.

Müttefiklerin stratejisi, Henri Rol Tanguy önderliğindeki Fransız Direniş Hareketi'nin Fransa'nın başkentinde ayaklandığı zaman Ren Nehrine doğru çekilen Alman kuvvetlerini yok etmekti. Müttefik Yüksek Komutanı Dwight D. Eisenhower Paris'i birincil hedef olarak görmüyordu ve bunun yerine ABD ve Britanya'nın müttefiklerinin Sovyet ordusundan önce Berlin'e girmesini ve savaşa son vermesini istiyordu. Üstelik Paris'teki çatışma için fazla erken olduğunu düşünüyordu, Hitler'in Paris'i imha etmeyi emrettiğini bildiği için başka bir Stalingrad'ın yaşanmasını önlemek istiyordu.

Kuşatma altındaki Parislilerin ihtiyacını sağlamak için günde 4.000 tonluk gıdanın ve bunun dışında ulaşım ve enerji kaynağı dahil olmak üzere hayati altyapının onarımının da gerektiği tahmin edildi. Böyle görev için zamana ve bütün müttefik tümenlere ihtiyacı vardı.

Ancak, Charles de Gaulle Özgür Fransa Ordusu'nun 2. Zırhlı Tümeni (2ème DB)'ni tek başına Paris'e göndermekle tehdit etti.

Paris Fransız Direniş Hareketi içindeki güç yarışmadasında bir ödül oldu. Şehir ülkenin yönetim ve siyasetin, demiryolu sisteminin, iletişim hatlarının ve karayollarının göbeğiydi.

Azerbaycan'da gazetecilik hayatı 19. yüzyılda başladı. 1828 yılında Tiflis'te Rusça yayımlanan "Tiflisskiye Vedomosti" önce sayfalarında Kuzey Azerbaycan'a ait konulara yer verdi ve 1832 yılından ise "Tiflis Ehbarı" adıyla bir yıl kadar Azerice ile yayımlandı. Daha sonra 1845 yılından Rusça yayımlanan "Zakavskazskiy Vestnik" gazetesinin Azerice ye tercümesi olan "Kafkas'ın Bu Tarafının Haberi" yayımlanmaya başlandı. Gazete değil bülten olarak adlandırılan bu yayımlar Kuzey Azerbaycan'da milli basının oluşmasında ilk adımlar oldu. Güney Azerbaycan'da ise gazetecilik hayatı 1858 yılında Şah tarafından bölgede Farsça yayımlanan "Ehbare" gazetesi ile başladı.

22 Temmuz 1875'te Hasanbey Zerdabi tarafından Bakü'de çıkarılan "Ekinci", Azerbaycan millî basın tarihinde ilk esaslı adım oldu. Bir süre daha çok köylüleri ana dilinde eğitmeye çalışan "Ekinci" hitap ettiği insanların okuma yazma bilmemeleri nedeniyle zor günler yaşadı. Azerbaycan'da eğitimci harekatının önderlerinden Mirza Fetali Ahundov Tiflis'ten, Seyid Ezim Şirvani Şamahı'dan, Necef Bey Vezirov ise Moskova'dan yazdıkları makaleler ile yeniliği, eğitim ve kültürü gazete sayfalarından halka aşılamaya başladılar.

Azerbaycan'da milli basının sonraki gelişmesinde çok önemli yere sahip olan "Ekinci" 29 Eylül 1877 tarihinde kapatıldı.
Crime & Investigation Network, 2004 yılında yayına başlayan bir televizyon kanalıdır. Kanal belli ülkelerde yayın yapmaktadır. Kanalın sahibi A&E Networks'tür. Bir dönem Digiturk'de yer almış fakat 1 Şubat 2012 tarihi itibarıyla platformdaki yayını sonlanmıştır.
Varegler ya da Varyaglar (Rusça ve Ukraynaca: Варяги/Varyagi), Ortaçağ'da Doğu Avrupa'da yaşamış bir halktır.

Varegler de Normanlar gibi Vikinglerin bir türevidir. İsveç kökenli oldukları için, Norveç kökenli Normanların aksine batıya değil doğuya doğru yayılabildiler.

Baltık Denizi'nin doğu yakasına yerleşen Varegler, buradaki akarsuları takip ederek anakara içlerine ilerlediler. Deniz ve ırmak boylarında koloniler kurdular ve burada yaşayan ilkel Slavlarla ticarete başladılar. Slavlar, daha yüksek bir kültüre sahip olan Vareglerin güdümüne kolayca girdi.

Vareglerin denizcilikteki tecrübesi, bölgedeki ırmaklarda ticaret yapmalarını kolaylaştırdı ve kısa zamanda kontrolü ele geçirmelerini sağladı.

Bölgeye yerleşen Vareglere verilen "Rus" ismi, zamanla Slavlarla özdeşleşti.

Slavların iki büyük şehrinden biri olan Novgorod, Vareg lordlarından Rurik'i kendine lider seçti. Böylece erken Rus tarihinin ilk hanedanı kurulmuş oldu. Rurik bir ordu hazırladı ve ardılları, diğer büyük Slav şehri olan Kiev'i işgal etti. Bu sayede tüm Doğu Avrupa ticareti Vareglerin eline geçti.

Varegler, kuzey ormanlarındaki kürk, bal, balmumu, ahşap, silah gibi ürünleri güneye satarak oradan şarap, baharat, mücevher, cam ve kitap gibi ürünler getiriyordu. Baltık ve Karadeniz arasında aktif bir hat kurulmuş oldu.

Vareg tüccarlar Karadeniz kıyılarında da limanlar kurarak güneye indiler ve İstanbul'la yoğun bir ticaret ilişkisi kurdular. Bazıları Volga Nehri'ni takip ederek Hazar Denizi'ne indi ve Araplarla iletişime geçti. İskandinavya'da bulunan bir Buddha heykeli, Vareglerin Asya içlerine dek sızdıklarını göstermektedir.

Karadeniz'e indikleri zaman Varegler, korsanlık faaliyetleri için uygun bir yer bulmuş oldular. İpek Yolu'nun Trabzon'la İstanbul arasındaki deniz yolu kısmına saldırdılar ve Hazar Denizi'nde X.yüzyılın ilk yarısında korsanlık yaptılar.

Vareglerin asıl hedefi her zaman İstanbul oldu. Burası, kuzey ormanlarından gelen barbarlar için büyüleyici bir şehirdi. Ticaret bahanesiyle şehre giren ve tanıyan Varegler, 860'da ilk ele geçirme denemesini yapıp başarısız oldular. Denizden yaptıkları saldırılar Rum ateşi yüzünden her seferinde başarısız oldu ve sonunda ticaretle yetinmek zorunda kalan Varegler, Bizansla bir antlaşma yaptı. Bizans, baskına uğramamak için, aynı anda şehirde bulunabilecek Vareg tüccarı sayısına bir üst sınır koymayı ihmal etmedi.

Vareglerin savaşçılığı Bizans'ın dikkatini çekmişti. Entrikalar nedeniyle kendi askerlerine güvenemeyen Bizans imparatoru II. Basil, siyasetten uzak kalan Vareglerden kendine bir muhafız taburu kurdu.

Vareg Muhafızlar, Makedon Hanedanı iktidarı boyunca İstanbul'da kaldı ve imparatoru sadakatle korudu. Varegler paralı askerlik için çok uygundu, hem soyluların entrikalarıyla ilgilenmiyorlardı, hem de savaş alanındaki cesaretleri Bizanslıları hayran bırakıyordu. Çift yüzlü ağır baltaları İstanbul'da ünlü olmuştu. Tek olumsuz yanları ise içkiye fazla düşkün olup sarhoş olmalarıydı.

Vareg muhafızlar, özellikle Doğu Akdeniz'deki savaşlarda çok faydalı oldu. Girit'te ve Suriye'de Araplarla çarpıştılar. Güney İtalya'da, kuzenleri olan Normanlara karşı Bizans'ı korudular.

Vareg muhafızların şöhreti Avrupa'da yayıldıkça başka milletlerden paralı askerler de bu şemsiyenin altına sığındı. Normanların Britanya'yı istilasından sonra 5000'den fazla Anglosakson askeri, 235 gemiyle İstanbul'a gelip Bizans'ın hizmetine girdi. Zamanla muhafız taburuna "Anglo-Vareg" ismi verilecekti.

Makedon Hanedanı yıkıldıktan sonraki kargaşa ortamında Varegler imparatora olan sadakatlerini kaybederek siyasete karıştılar. 1071 yılında Malazgirt Meydan Muharebesi sonrası IV. Romanos Diogenes'e karşı yapılan saray darbesinde Varegler de yer aldı.

Ne Şeker Şey, 1962 yapımı siyah-beyaz, yönetmenliğini Osman Fahir Seden'in yaptığı başrollerde Türkân Şoray ve Göksel Arsoy'ın oynadığı Türk filmi. Filmde Adanalı bir iş adamının üç kızının öyküsü anlatılmaktadır.

Adana'lı zengin bir iş adamı maddi olarak zor durumdadır ve üç kızından biri olan Jale'yi (Türkân Şoray) zengin bir iş adamının oğluyla evlendirmek ister ve olaylar bu yönde gelişmeye başlar.

Vanity Fair ayrıca aşağıdaki anlamlara da gelebilir:

Gurur Dünyası (Orijinal adı: "Vanity Fair: A Novel without a Hero"), İngiliz yazar William Makepeace Thackeray'in başyapıtlarından biridir. İlk 1847-48 yıllarında basılmıştır, 19. yüzyıl İngiltere'sindeki elit sınıfa odaklanır.

Krum Han'dan sonra yerine oğlu Omurtag Han geçmiştir. Omurtag'ın hükümdarlık döneminde Birinci Bulgar İmparatorluğu'nun iç ve dış siyasetinde bazı değişiklikler olmuştur. Ülke içerisinde Hıristiyanlık yayılırken, paganizm inancı gittikçe güç kaybetmekteydi. Yönetimde ise, Slavlar, Protobulgarların yerini almaya başlamıştı. Sürgün edilen Bizans göçmenleri de dinin yayılmasına katkıda bulunmaktaydı. 815 yılında Omurtag'la Bizans imparatoru V. Leon arasında 30 yıllık bir barış antlaşması imzalandı. Bu antlaşma II. Mihail döneminde de yenilenmiştir. 30 yıllık barış antlaşması sayesinde Omurtag Han, içte ve dıştaki sorunları çözüp idari alanda ve imar alanında gelişmeler yaşatmıştır.

Ağustos 1944'de Paris'in düşmesinden 3 hafta kadar önce şehre askeri vali olarak atanmış olup savaşın daha önceki kısımlarında birlikleri Sivastopol ve Rotterdam'ın işgalinde büyük etkinlik göstermiştir. Son görevi olan Paris valiliği sırasında Müttefikler Paris'e iyice yaklaştıktan sonra Adolf Hitler General Dietrich von Choltitz'e telefon ederek hem Eyfel Kulesi'ni, hem de tüm Paris'i Müttefikler'in eline geçmeden yıkmasını emretmiş ama general "Tarihe Eyfel Kulesi'ni ve Paris'i yıkan adam olarak geçmek istemiyorum" diyerek verilen emre karşı gelmiş, şehre el sürülmemiş biçimde teslim etmiş, kendisi de teslim olmuştur. Bu yüzden Paris'in kurtarıcısı olarak bilinir. 1966 yılında öldüğünde Fransızların düzenlediği bir törenle defnedilmiştir.


837-838 yıllarında Halkidiki yarımadasının batısına ulaşmış ve Serez civarında zafer kazanmıştır. Ayrıca Filippi şehrini de ele geçirerek Tuna Bulgar Devleti'nin sınırlarını Struma Nehri'ne kadar genişletmiştir.

Presyan Han, kendinden önceki hanlardan farklı olarak, devlet içindeki anti-Hıristiyan hareketlere bir son vermiştir. Oğlu I. Boris ise, tahta geçtiğinde bir adım daha ileri giderek, Hıristiyanlık dinini kabul etmiş ve "Han" unvanının yerine "Knez" unvanını kullanmaya başlamıştır.

Avrupa Birliği'nin Bölgesel Politikası, Avrupa Birliği üyesi ülkeler içinde belirli bölgelerin refahı ve yaşam kalitesini arttırmak amacıyla uygulanan bir politikadır. Avrupa Birliği'nin toplam bütçesinin yaklaşık üçte biri, bu politika için ayrılmıştır. Politikanın amacı Avrupa Birliği içinde bölgelerarası gelir uçurumunu en aza indirgemek, gerilemekte olan sanayi alanlarını yeniden yapılandırmak ve tarımın önemini yitirmeye yüz tuttuğu kırsal bölgelerde tarımsal çeşitliliği arttırmaktır. Avrupa Birliği'nin bugüne kadarki en büyük genişleme hareketi Mayıs 2004'te olmuş ve çoğunluğunu Doğu ve Orta Avrupa ülkelerinin oluşturduğu bu büyüme atılımını 2007'de birliğe Romanya ve Bulgaristan'ın katılması izlemiştir. Birliğe sonradan katılmış olan bu on iki ülkenin pek çoğunun önceden üye ülkelerden ekonomik olarak daha az gelişmiş düzeyde olması nedeniyle Avrupa Birliği'nin kişi başına düşen gayri safi yurtiçi hasılası azalmıştır. Birliğe yeni katılan ülkelerin az gelişmiş bölgelerine bu politika uyarınca "amaç 1" ya "amaç 2" görevleri yüklenmiştir.
19. ve 20. yüzyıllarda çocukların severek yediği bir kahvaltılık olması yanı sıra yatıştırıcı özelliği ve sindiriminin de kolay olması nedeniyle hastalar için popüler bir yiyecektir.

Kızarmış ekmek, şeker ve az miktarda tereyağıyla sıcak süte batırılarak hazırlanır. Tarçın ve kuru üzüm de eklenebilir.

Avrupa Birliği Uydu Merkezi (İngilizce: "European Union Satellite Centre" - EUSC) Avrupa Birliği Konseyi'nin bir dairesidir. Kuruluşun amacı uydu resimleri aracılığıyla bilgi toplamak ve Avrupa Birliği'nin anlaşmazlıkları önlemesine ve insanî yardımda bulunmasına olanak sağlamaktır.

Uydu Merkezi, 2002 yılında Batı Avrupa Birliği'nin Batı Birliği Uydu Merkezi adlı kuruluşunun yerini alarak göreve başlamıştır. Böylece eski uydu merkezinin birtakım görevleri bu yeni merkeze yüklenmiştir. Uydu merkezi bu görevleri Ortak Dışişleri ve Güvenlik Politikası çerçevesinde yürütmektedir. Uydu merkezinin genel müdürlüğü İspanya'nın Torrejón de Ardoz kentinde bulunmaktadır. Uydu merkeziyle iş birliği antlaşması yapmış olan diğer ülkeler de Avrupa Birliği Uydu Merkezi'nin kaynaklarından yararlanabilirler. Günlük işlerin yürütülmesi konusunda kendi içinde özerk bir kurum olan uydu merkezinin yönetimini Avrupa Birliği Konseyi'nin Genel Sekreteri yürütür.

Kırkdilim Muharebesi

Kırkdilim Muharebesi, Osmanlılarla Kadı Burhaneddin kuvvetleri arasında yapılmıştır (1392).

Yıldırım Bayezid ve Kadı Burhaneddin'in her ikisinin de Anadolu'ya egemen olmak istemesi, iki gücü karşı karşıya getirdi. Osmanlı'nın Anadolu birliklerine komuta eden Şehzade Ertuğrul ile Kadı Burhaneddin, Çorum yakınlarındaki Kırkdilim'de karşılaştı. Şehzade öldü ve ordusu yenildi.

Kırkdilim Savaşı sonrası Orta Anadolu'da gerilim arttı ve bölge, Kadı Burhaneddin'in ölümüne kadar istikrarsız bir durumda kaldı.

Avrupa Savunma Ajansı ya da kısaca EDA, Avrupa Birliği'nin bir birimidir. Merkezi Belçika'nın başkenti Brüksel'de yer alır. 12 Temmuz 2004 tarihinde Ortak Dışişleri ve Güvenlik Politikası bünyesinde kurulmuştur. Ortak Dışişleri ve Güvenlik Politikası kararına katılmama hakkını kullanan Danimarka dışında tüm birlik üyesi ülkeler Avrupa Savunma Ajansı'na katılmış durumdadır. Avrupa Birliği üyeliğini bir halkoylaması sonucu reddeden Norveç ise ajansa katılmaktadır ancak alınacak kararlarda oy kullanma hakkına sahip değildir. 100 kişilik bir personele sahip olan ASA'nın genel yürütme görevi Avrupa Birliği Konseyi Genel Sekreteri tarafından gerçekleştirilmektedir.
Türk pop şarkıcısı Ajda Pekkan'ın diskografisi.

Avrupa Birliği Askerî Personeli ya da kısaca ABAP, Avrupa Birliği bünyesinde yer alan bir birimdir. Görevi, Avrupa Güvenlik ve Savunma Politikası'nın yetki alanı içinde askerî operasyonları denetlemektir. Doğrudan Ortak Dışişleri ve Güvenlik Politikası Yüksek Temsilciliğine bağlıdır. Bu görevde ise bugün Javier Solana bulunmaktadır. Geçmişte Avrupa Birliği Askerî Personeli'nin bağlı bulunduğu kurum Avrupa Birliği Konseyi Genel Sekreterliği idi.

Avrupa Birliği Askerî Personeli'nin görev yaptığı bölgeler içinde Bosna-Hersek, Çad, Orta Afrika Cumhuriyeti ve Demokratik Kongo Cumhuriyeti de vardır.

2007 Birleşmiş Milletler İklim Değişikliği Konferansı ya da Bali konferansı, 3 Aralık - 15 Aralık 2007 tarihleri arasında Endonezya'nın Bali Adası'nda yer alan Nusa Dua kentinde yapılmış olan iklim ve çevre konulu bir konferanstır. Birleşmiş Milletler İklim Değişikliği Çerçeve Sözleşmesi kapsamında düzenlenen on üçüncü konferans olduğu için "COP 13", Kyoto Protokolü yürürlüğe girdikten sonra düzenlenen üçüncü konferans olduğu için de "MOP 3" olarak adlandırılmaktadır. 180 ülke temsilcisinin yanı sıra çok sayıda hükûmet ve sivil toplum kuruluşu gözlemcisi de konferansta hazır bulunmuştur.

Konferansta Avrupa Birliği'nin küresel karbondioksit salınımının azaltılması konusunda yaptığı önerilere o dönemde Japonya, Kanada, Avustralya ve Rusya tarafından da destek gören Amerika Birleşik Devletleri tarafından şiddetle karşı çıkıldı.

Konferans sonucunda katılımcı ülkelerce Bali Yol Haritası olarak da isimlendirilen sözleşme imzalanmıştır. Sözleşme; iklim değişikliğiyle ilgili yeni stratejiler oluşturmayı ve süresi 2012 yılında sona erecek olan Kyoto Protokolü sonrası yeni bir sözleşmenin imzalanmasını amaçlamaktadır. Yol haritası, 2009 yılında gerçekleştirilecek "Kopenhag İklim değişikliği konferansı"na kadar 2 yıllık süreçte yapılması gerekenleri öngörmektedir.

Avrupa İklim Değişikliği Programı, Avrupa Komisyonu tarafından Avrupa Birliği için Haziran 2007'de hazırlanmış olan bir çevre programıdır.

Programın hazırlanış amacı Kyoto Protokolü'nün gereklerini yerine getirebilmek için gerekli olan tüm ögeleri belirlemek, geliştirmek ve iyileştirmektir. Bu program uyarınca kabul edilen en önemli çevresel katkılardan biri de Avrupa Birliği'nin kendisinden kaynaklı sera gazı salınımını azaltmak için attığı adımlardır.
Kimya araştırması yapmak için kullanılabilecek kaynaklar aşağıda listelenmiştir.

Birincil kaynaklar arasında bilimsel yayınlar, patentler ve tezler sayılabilir.

Kimyadaki bilimsel yayınları izleyip bunları dizinleyen en önemli kaynak Chemical Abstracts'dır. Onun kapsamına alınan dergi sayısı 12.000 kadardır. Özgün dergiler, bilim dernekleri ve ticarî kuruluşlar tarafından yayınlanır.

Patentler, pratik yararı ve uygulanabilirliği olan yeni buluşlardır. Patent kaynakları aşağıdaki gibi sınıflandırılabilir:

Üniversitelerde yüksek lisans,doktora ve doçentlik derecelerini almak için bastırılarak sunulan araştırma raporları da birincil kaynaklardır. Türkiye'de ULAKBİM yılda bir "Tez duyuru bülteni" yayınlayarak Türk üniversitelerinde kabul edilmiş doçentlik, doktora ve uzmanlık tezlerini bildirir.

Bu kaynaklarda, birincil kaynaklardaki bilgi özetlenir, tartışılarak derlenir, dizinlere veya düzenlenmiş kaynaklar olan kaynak yapıtlara yani kaynak kitaplara, el kitaplarına, sözlüklere, monograflara, ansiklopedilere ve ders kitaplarına geçim yapılır.

Bu dergiler süreli yayınlardır. Organik kimyada tarama yazıları için iki önemli kılavuz vardır:
Belirli bir bilginin varlığını, yerini veya bulunma yollarını gösteren araçlardır.

Kimya'nın her dalı için geçerlidir.

Ortak Güvenlik ve Savunma Politikası ya da kısaca AGSP, (eski adıyla "Avrupa Güvenlik ve Savunma Politikası") Avrupa Birliği'nin Ortak Dışişleri ve Güvenlik Politikası'nın en önemli ayağı ve Avrupa Birliği'nin askeriye ve savunma alanlarını kapsayan yönergesidir. Bu politika, NATO bünyesinde yer alan "Avrupa Güvenlik ve Savunma Kimliği" oluşumunun yerini almış ve Avrupa Birliği'nin kendi yetki alanı içinde olması ve NATO üyesi olmayan ülkelerle de iş birliği kurması bakımından bu eski oluşumdan farklı olmuştur.

Resmî olarak, Avrupa Güvenlik ve Savunma Politikası, üye ülkelerin temsil edildiği hükûmetlerarası bir birim olan Avrupa Birliği Konseyi bünyesinde bulunur ancak Ortak Dışişleri ve Güvenlik Politikası Yüksek Temsilcilisi de -günümüzde bu görevde Catherine Ashton bulunmaktadır- bu politikada önemli rol oynar. Konsey Genel Sekreteri, politika gereğince alınan kararlar Konsey'e gelmeden önce onları inceler ve yeni kararlar hazırlar. Makamı Avrupa Birliği Konseyi Genel Sekreterliği'ndedir.

Avrupa Savunma Ajansı, Petersberg Görevleri, Avrupa Güvenlik Stratejisi, Berlin Plus Antlaşması ve Avrupa Birliği Savaş Grupları tasarısı bu politika uyarınca oluşturulmuştur.

Eşarp, (Fransızca "écharpe") sentetik fiber, ipek veya pamuktan yapılmış ipliklerle sık dokunmuş kadın başörtüsüne verilen addır. Moda amacıyla giyilebildiği gibi, dini veya yöresel amaçla da giyilebilir. 
Samosdelka (Rusça: Самосделка) güney Rusya'da (Astrahan'ın yaklaşık 40 km. güneybatısında) bulunan bir Hazar köyü.

Astrahan Devlet Üniversitesi'nden olan Dimitri Vasilyev liderliğindeki bir grup arkeolog tarafından Eylül 2008'de köyde, karakteristik Hazar yurtları bulundu. Ayrıca köyde bulunan yazılarda Hazarların; Ruslar, Gürcüler, Ermeniler ve diğer milletler hakkında birçok yazı yazdığını keşfedildiğini belirtmiştir. Buna rağmen Hazarlar, kendileri hakkında neredeyse hiçbir şey yazmamışlardır.

Kasket, genellikle erkeklerin giydiği, önü siperlikli başlığa verilen addır.

Eklemeli diller, kelime köklerinin değişmeyip sonlarına veya başlarına "ekler" konarak farklı kelimelerin türetebildiği diller.

Bu tür dillerde her bir hece, kelime anlamını değiştiren bir görev görebilmektedir. Türkçe, Fince, Japonca, Korece, Macarca gibi diller morfolojik olarak bu gruba dahildir. Dillerin morfolojik bakımdan sınıflandırılmasında bu terim, 1836 yılında Wilhelm von Humboldt tarafından tanıtılmıştır.

Eklemeli dillerde kelime köklerinin çekimi olmadığı için düzensiz fiiller ve kelimelerde istisnalar çok nadirdir.
Türkçede göz-gözlük-gözlükçü-gözlükçülük farklı anlamdadırlar; ancak kelime yapısında değişim olmaz.
Smokin birçok sosyal etkinlikte erkekler tarafından giyilen yarı resmi bir giyim çeşididir. Ceket ve pantolon genellikle siyah iken içine beyaz kesik yakalı bir gömlek giyilir ve siyah papyon takılır. Seyrek olarak gece mavisi renkli olana da rastlanır.
19. yüzyıl İngiltere'sinde davete iştirak eden beylerin sigara içmek için ayrılmış odaya girerken üzerlerine sigara kokusu sinmesin diye giydirilen ceketdir.
Avrupa Birliği Savaş Grupları, Avrupa Birliği bünyesinde oluşturulmuş en az 1500 askerden oluşan askerî birimlerdir. Bugüne dek, çoğunluğu birden fazla ülkenin katılımıyla oluşturulmuş on yedi savaş grubu vardır. Birliklerin kontrolü doğrudan Avrupa Birliği üyesi ülkelerin devlet ya da hükûmet başkanlarının oluşturduğu Avrupa Konseyi'ne aittir. Savaş gruplarını oluşturan ülkeler, Avrupa Birliği üyesi 27 ülke ve Avrupa Birliği'ne üye olmayıp NATO'ya üye olan Türkiye ve Norveç'tir.

Promosyon CD, 6 Temmuz 2009'da piyasaya çıktı. Resmî single olarak 14 Eylül'de dijital ortamda satışa çıktı. 31 Temmuz 2009'da ücretsiz "Strawberry Swing" eklentisi iTunes üzerinden piyasaya sürüldü. Canlının canlı konser versiyonu grubun "LeftRightLeftRightLeft" albümünde de yer aldı.

Şarkının Shynola tarafından çekilen video klibi 29 Temmuz 2009'da İngiliz televizyon kanallarında yayınlanmaya başladı. Klip, Birleşik Krallık Müzik Video Ödülleri'nde "En İyi Animasyon" ödülüne aday gösterildi.

Biçimbilim, biçim bilgisi, şekil bilgisi, morfoloji veya yapı bilgisi dilbilimde sözcüklerin içyapısını inceleyen alt dalıdır. Temel inceleme nesnesi, dilin anlam taşıyan en küçük parçaları olan biçimbirimlerdir. Biçimbilim, sözcükleri, nasıl oluşturulduklarını ve diğer sözcüklerle ilişkilerini inceler ve sözcüklerin kök, gövde ve ek gibi bileşenlerinin yapısını çözümler.

Avrupa Birliği Silahlı Kuvvetleri, Avrupa entegrasyonu henüz askeriye alanında çok yol katetmemiş olduğundan dolayı henüz oluşturulmamıştır. Ancak Avrupa Birliği birtakım askerî organizasyon ve barış gücü olarak katıldığı operasyonlarla bir "Avrupa Birliği Silahlı Kuvvetleri" oluşturma konusunda simgesel adımlar atmıştır. Günümüzde Avrupa Birliği'nde savunma konusu her bir üye ülkenin kendi sorumluluğundadır. Şu an Avrupa Birliği "ordusu" olarak adlandırılabilecek tek oluşum Avrupa Birliği Savaş Grupları olarak bilinen küçük birliklerdir. Avrupa Birliği güvenlik alanındaki tüm konuları Ortak Dışişleri ve Güvenlik Politikası ışığında yürütür. Kararlara katılmama hakkını kullanan Danimarka bu politikanın altına imza koymamıştır ve bu politikanın dışındadır. Bunun dışında Avrupa Birliği Norveç, Türkiye gibi üçüncü ülkelerle de iş birliğine gitmiştir. Avrupa Birliği'nin tek başına ya da üçüncü ülkelerle ortaklaşa oluşturduğu askerî oluşumlardan bazıları;

Vladimir Rasate (Bulgarca: Владимир Расате), 889-893 yılları arasında hüküm süren Tuna Bulgar Devleti knezi.

889 yılının başlarında tahttan çekilen ve bir keşiş olarak manastıra kapanan I. Boris'in yerine oğlu Vladimir Rasate geçti. Ancak, o babasının siyasetini terk ederek Fransa kralıyla tekrar anlaştı. Ayrıca, Hıristiyanlaşmaya karşı olan Bulgar boylarını desteklemiş, Hıristiyan tapınaklarına ve din adamlarına baskı uygulamış ve Hıristiyanları takibe girişmiştir. Bu durumdan rahatsız olan Knez Boris-Mihail, 893 yılında Vladimir'i tahttan indirerek yerine diğer oğlu Simeon'u çıkarmıştır.

Sıralama korelasyonu istatistik bilimi içinde aynı istatistik birimlerinin değişik kriter değişkene gore iki değişik sıralama arasında bulunan bağlantıyı inceler. Örneklem verisi kullanarak hesaplanan sıralama korelasyon katsayısı iki sıralama arasındaki doğrusal ilişkiyi ölçer ve elde edilen katsayının istatiksel anlamlılığını değerlendirir.

Popüler olarak en çok kullanılan iki sıralama korelasyon istatistikleri şunlardır:

Her iki katsayı da [-1 , +1] aralığı içinde tek bir değer alır ve aldığı değer şu özellikler kullanılarak açıklanabilir:
Kung Fu Panda 2, 2008 yapımı Kung Fu Panda filminin devamı niteliğinde olup 2011 yılında gösterime giren ve 3D bilgisayar animasyonu kullanılan Amerikan yapımı filmdir. Aksiyon, komedi-drama, dövüş sanatları gibi konuları barındırmaktadır. Jennifer Yuh Nelson tarafından yönetilen film, DreamWorks Animation tarafından üretilmiş ve Paramount Pictures tarafından ise dağıtılmıştır.

Kızgın beşli durdurulamaz gizli bir silah ile Çin'i ve Kung Fu'yu yok etmeye çalışan kötü bir adamla savaşıyor. İlk filmdeki kahramanımız Po yine baş rolde karşımıza çıkıyor. Kızgın beşli bu silahı durdurmak üzere Çin'e doğru yolculuğa çıkarlar. Fakat kahramanımız Po, Kung Fu'yu durduracak bu silahı nasıl durdurabilir? Tabii ki bunu geçmişinde aramalıdır ve esrarengiz güçlerini ancak bu şekilde ortaya çıkaracaktır.

Avrupa Birliği coğrafyası, genel olarak birliğe üye yirmi sekiz ülke ve onların gerek Avrupa'daki, gerekse Avrupa kıtası dışındaki topraklarının coğrafi özelliklerinden oluşmaktadır. Avrupa Birliği toprakları Batı ve Orta Avrupa'nın büyük bölümünü ve Doğu Avrupa'nın bir kısmını ve bazı üye ülkelerin denizaşırı aidiyetlerini kaplar. Bu hâlde Avrupa Birliği'nin toplam yüzölçümü 4.422.773 kilometrekaredir. Birlik toprakları, kıta Avrupasında kuzeydoğuda Finlandiya'dan kuzeybatıda İrlanda'ya, güneydoğuda Kıbrıs Cumhuriyeti'nden kuzeydoğuda İber Yarımadası'na uzanır. Avrupa Birliği tek bir ülke olarak sayıldığında dünyanın en büyük yedinci toprak parçasıdır.

Avrupa Birliği coğrafyası onu oluşturan yirmi sekiz ülkenin coğrafyasından müteşekkildir. Avrupa Birliği coğrafyasını ayrıntılı bir biçimde incelemek için:

Avrupa Birliği, Avrupa kıtasını büyük ölçüde kaplıyor olsa da Avrupa kıtasında yer alan pek çok ülke birliğe dâhil değildir. Norveç, İsviçre, Rusya ve bazı Balkan ülkeleri Avrupa kıtasında olmalarına karşın henüz birlik üyesi değillerdir. Avrupa Birliği'nin toplam yirmi bir değişik ülkeyle kara sınırı bulunmaktadır.

Avrupa Birliği'nin kıyılarının toplam uzunluğunun 66 bin kilometre olduğu sanılmaktadır. Bu kıyılar, Akdeniz, Atlas Okyanusu, Karadeniz, Baltık Denizi ve Adriyatik Denizi boyunca uzanır. Alpler, Karpat Dağları, Balkan Dağları ve İskandinav Dağları Avrupa Birliği içinde bulunan yüksek yer şekilleridir. Avrupa Birliği'nin en yüksek dağı Mont Blanc'tır.

Avrupa Birliği üyesi ülkelerin pek çok denizaşırı bölge ve toprağı da resmî olarak Avrupa Birliği üyesi sayılır. Azorlar, Kanarya Adaları, Fransız Guyanası, Guadeloupe, Madeira, Martinique, Réunion, Saint Barthélemy ve Saint Martin gibi coğrafi olarak Avrupa toprakları içinde olmasa da ait oldukları ülkeler aracılığıyla birliğe dâhil sayılmaktadır. Bununla birlikte, bazı üye ülkelerin de topraklarının bir bölümünü oluşturan yerler; örneğin Danimarka'nın Faroe Adaları ve Birleşik Krallık'ın Manş Adaları, birliğin dışındadır. Birliğin üyelerine bağlı, coğrafi olarak Avrupa dışında kalan, Grönland, Aruba ve Hollanda Antilleri gibi pek çok bölge de birliğin dışındadır.

Denizaşırı ülke toprakları da işin içine katıldığında Avrupa genel olarak kutup ikliminden tropikal iklime kadar geniş yelpazeye yayılan bir iklim çeşitliliği yaşar. Bu durum da Avrupa için genel bir iklimsel değerlendirme yapmayı olanaksız kılar. Nüfusun hemen hemen hepsi ya Akdeniz ikliminin (Güney Avrupa) ya okyanusal iklimin (Batı Avrupa) ya da kuzey iklimine geçiş öncesi karasal iklimin egemen olduğu bölgelerde (Kuzey Avrupa) yaşar.

Bizans'la yakınlaşmaktan rahatsızlık duyan ve Petro'nun kardeşi İvan'ı çar yapmak isteyen Boyarların ayaklanması, herhangi bir sonuç vermemiştir. İçerideki problemlerin yanı sıra Petro, dışarıda da ciddi problemlerle karşılaşmıştır. Bulgaristan'daki ayaklanmalardan faydalanarak Simeon döneminde Bulgarlara tâbi olan Sırplar, bağımsızlıklarını kazanmışlardır. Başlayan Macar ve Peçenek akınlarına karşı Franklardan yardım isteyen ama buna ulaşamayıp Bizans'ın da baskısı altında kalan I. Petro'ya karşı, Kiev Knezi I. Svyatoslav ile Bizans imparatoru II. Nikiforos ittifak kurdular. Bunun üzerine Svyatoslav, 967 yılında Tuna Nehri'ni geçerek Kuzey Dobruca'da 30.000 kişilik Bulgar ordusunubozguna uğrattı ve Silistire surlarına kadar ilerledi. Bu durumu öğrenen Çar I. Petro, dünya işlerinden elini eteğini çekerek bir manastıra yerleşmiş ve 30 Ocak 970 tarihinde burada ölmüştür.

Her bir bölümün sonunda, ekran duraklar, ve oyuncu bir kale ya da bir kapıdan taarruz eden askerlerle savaşmak zorundadır. Düşman askerleri, oyuncuyla savaşmayan ve birdenbire kaçan bir subay tarafından gönderilmektedir. Onu vurmak oyuncuya artı puanlar kazandırır.

Mavi Saat (Fransızca: l'heure bleue), gün doğumundan önce ve gün batımından sonra olmak üzere gece ve gündüz arasındaki zaman süresinde ortaya çıkan gökyüzünün neredeyse tamamının mavi renkle doldurulduğu alacakaranlık. Rayleigh saçılımı etkisinden kaynaklanır. Bu renk, Altın saat (İngilizce: Magic hour/Golden hour) ile birlikte kaliteli bir ışık ortamı yarattığından dolayı özellikle fotoğrafçılar tarafından tercih edilir. Buna rağmen "Mavi Saat"in herhangi bir alanda resmi bir tanımı yoktur.

"Mavi Saat" zamanı sabah ve akşam saatlerinde yaklaşık olarak 20 dakika sürer ve kızıl ışınların uzaya doğru çekilirken mavi ışıkların atmosfere dağılmasıyla oluşur. Güneş ufuk çizgisinden 4 ile 8 derece kadar aşağıdayken mavi ışık spektrumları daha belirgindir.

Her açıdan görsel bir şölen oluşturan ve insanlara estetik zevk veren bu doğa olayı, birçok sanatçıya ve müzik grubuna da ilham kaynağı olmuştur. Içinde Mavi Saat geçen bazı şarkılar:

Fotoğrafçılıkta, özellikle mimari çekimlerde, ortamdaki ışıkta özel bir kalite oluşturan bu zaman binalar ve gökyüzü arasında güzel bir kontrast uyumu yaratır. Gökyüzü daha karanlık hale geldiğinde binaların kontürleri belli belirsiz bir hal alarak görüntüyü bozar, ancak Mavi Saat zamanında sınırlar ve kenarlar belirginliğini koruyarak fotoğrafı daha cazip hale getirir. Ayrıca günün bu bölümünde ışık, cildin daha iyi görünmesini sağlayan sıcak bir gölge oluşturur. Böylelikle portre çekimleri daha başarılı olur.

Süleyman Türkünal (28 Nisan 1915 – 14 Haziran 1998) Türk "jeolog". Ülke jeolojisiyle ilgili saha çalışması ve jeolojik haritalar oluşturulmasında öncü çalışmalar yaptı.

1915 yılında Gazi Antep’in İslahiye Kabaklar köyünde doğdu.

Annesinin ilk kocası ölmüştü. Bu sırada I. Dünya Savaşı patlak vermişti. Bir kız çocuğu ile dul kalan genç kadın tekrar evlendirildi. Ancak evlendiği genç adam askerliğini bile yapmamıştı. Aslında biraz da amaç, ailesi olan küçük çocuklu erkeklerin askere alınmayacağı ile ilgili söylenti nedeniyle savaş sırasında askerlikden muaf olabilmekti. Fakat kaçış olamadı ve genç adam askere alındı. Baba askerdeyken Süleyman Türkünal doğdu. I. Dünya savaşına giden babadan bir daha haber alınamayınca, anne iki çocuğuyla artık tekrar evlenmedi.
Anne savaş bitip de kocası dönmeyince, oğlunun ilkokuldan sonra çalışmasını istemiş ve oğluna bu yönde telkinlerde bulunmuştu. Ancak Süleyman Türkünal anneyi dinlemedi. İslahiye’deki zengin komşu çocuklarıyla birlikte Adana’da aynı evi paylaşmak suretiyle ilk ve orta okulu bitirdikten sonra Gazi Antep’te yatılı olarak Lise eğitimini tamamladı. Daha o zamandan çalışkandı. Öyle ki Adana’da aynı evi paylaştığı komşu çocuklarına evde derslerine yardımcı oluyordu.

Gaziantep Lisesini bitirince okumak aşkıyla İstanbul’a geldi ve 1937 yılında İstanbul Üniversitesi, Fen Fakültesi’ne yazıldı. Kadırga Öğrenci Yurdunda kalırken bir gün gazetelerden Devlet Demir Yolları’nın(DDY) Almanya için burslu Makina Mühendisliği müsabaka sınavı açacağını öğrenince hemen sınava katıldı ve kazandı. O yıllarda yurtdışı öğrenime gitmeden önce Türkiye’de 6 ay staj yapma zorunluluğu olduğundan, DDY tarafından Eskişehir Cer Atölyesi’ne yollandı. Doğa tutkunu ve dağ yaşamını çok seven Süleyman Türkünal burada stajını yaparken, yine gazeteden Maden Tetkik ve AramaEnstitüsü’nün(MTA) açmış olduğu jeoloji mühendisliği burslu yurtdışı sınavını gördü. Bu sınavı da kazanan Türkünal, bu mesleği kendisine daha uygun görerek tercihini jeoloji mesleğinden yana kullandı. MTA Enstitüsü tarafından İsviçre’nin Lozan Üniversitesi’ne gönderilen Türkünal, burada başarılı bir eğitim döneminin ardından jeolog ve fen lisansı diplomalarını alarak 1945 yılında MTA Enstitüsü’ne döndü.

1947 yılında başlamış olduğu Hakkari bölgesindeki jeolojik haritalandırma çalışmalarını daha sonraki çalışmalarıyla tamamlayarak ilk kez bölgenin 1:100 000 ölçekli jeolojik haritasını oluşturdu.

1958 yılında Ayvalık ilçesinin Karahayıt (Ayazma) yöresinde magnetit cevherleşmesi üzerine yaptığı çalışmalarını Cenevre Üniversitesi’deki doçentlik tezine konu yaptı ve bu kez doçent ünvanını aldı. Aynı zamanda Cenevre Üniversitesi’nde maden yatakları üzerine dersler verdi.

Bütün amacı Türkiye jeolojisini tam anlamıyla aydınlatmak için o zamanlar birçok kişinin tereddüt ettiği eşkiyaların kol gezdiği Doğu ve Güneydoğu bölgelerinde çalışmaktı ve bunu gerçekleştirdi. Jeoloji çalışmalarının çoğunu MTA Enstitüsü adına yaptı. Amerikan menşeli Panoil ve Alaettin Middle East petrol şirketleri adına jeoloji çalışmaları yaptı. Panoil ve Alaettin Middle East petrol şirketlerine 1959-1963 yılları arasında Mardin,Siirt,Diyarbakır illeri arazilerinde petrol aramak amacıyla 1:25000 ölçekli jeoloji haritaları yaptı. 1947’den emekli olduğu 1980 yılına kadar değişik sürelerde Doğu ve Güneydoğu Anadolu’da jeolojik incelemelerde bulundu. Cilo sıradağlarındaki tepelerden ilk kez onun çıktığı tepeye Türkünal tepesi ismi verilmiştir.

1968 ile 1969 yılları arasında iki yıl Elektrik İşleri Etüd İdaresi’nin Oymapınar(Homa) baraj projesi için Beyşehir gölü ile Homa arasında kalan Toros dağlarının jeoloji etüdünü E.İ.E.İdaresi adına yaptı. 1970 yılında tekrar MTA Enstitüsü’ne döndü. 1973 Haziran ayında Jeoloji Mühendisleri Odası kurucu heyet üyeliğine seçildi. Bu odanın kuruluşunun onaylanması üzerine TMMOB Jeoloji Mühendisleri Odası’nın ilk dönem başkanı oldu.

1980 yılında MTA’nın Ege Bölgesi Müdürlüğü’nü yaptı ve aynı yıl emekli oldu. Emekli olduktan sonra, MTA Enstitüsü kendisine bir oda tahsis ederek, çalışmalarına devam etmesini sağladı.

Süleyman Türkünal Toros’larla ilgili jeolojik etüd kitabını1969’da, Doğu ve Güneydoğu Anadolu jeolojisi ile ilgili kitabını 1980 yılında, Türkiye’nin sıradağları ve dağları kitabını 1987’de , Kahramanmaraş ili enlemleri ile Engizek sıradağları arasında kalan bölgenin jeolojisi kitabını ise 1996 yılında yayınlamıştır.

Ayrıca prospektörler için verdiği maden yatakları derslerini de kitap haline getirmiştir.

Jeoloji mesleğine gönül veren, jeolojik haritalama çalışmalarına öncülük eden, dağları yaşam gücünün ve sağlığın kaynağı olarak gören doğa tutkunu Süleyman Türkünal, çok sevdiği kayak sporu sırasında bir keresinde düşerek dizini zedelemiş ve yıllar sonra bu zedelenme, artirit romatizmaya dönüşmüştü. 1994 yılında artirit romatizma böbreklerini zayıflatmış ve onun böbrek hastası olmasına sebep olmuştu. Nitekim 14 Haziran 1998 Pazar sabahı böbrek yetmezliğinden yaşamını yitirdi.

Etek, bedenin belden aşağısına giyilen ve genellikle kadınlar için olan, bacakları olmayan giysiye verilen ad. Kısa, uzun, deri, pileli gibi birçok çeşidi vardır.

20. yüzyıla kadar genel olarak Avrupa'daki tüm medeniyetlerde kadınlar etek giyerlerdi. Sanayi devrimi ve I. Dünya Savaşı ile II. Dünya Savaşı sonrasında kumaş sıkıntısı veya üretimde eteklerin makinelere kaptırılması gibi zorunlu koşullar sonrasında kadınlar eteğin yanında pantolon da giymeye başladılar.

1970'lerde ise özgürlüğün simgesi haline gelen kot pantolon ile etek, kadınlar için bir kıyafet zorunluluğundan çıkıp modası olan bir giyim aksesuarına dönüştü.

Aksesuara dönüşmesine rağmen okullarda zorunlu kıyafet odluğu için özellikle genç öğrenci kızların tercih etmek zorunda kaldığı bir giysi çeşididir.

Tarihin bilinen ilk yıllarından itibaren çizilen bütün erkek motiflerinde ünlü askerlerin, yöneticilerin, halkın kullanımı ve dikimi daha basit olduğu için etekli olduğu görülmektedir yani etek erkekler için bir ata mirasıdır ancak modernize olmuş topluluklarda erkekler etek yerine vücuduna uygun olmayan ve belden alt kısmını sıkıştıran pantolonları tercih etmektedir.

Erkeklerin pantolon yerine etek giymesinin sperm sayısını artırtığını bilimsel araştırmalar acıkça öngörmüştür. İskoçya gibi bazı ülkelerde kutlama veya resmi törenlerde erkekler de millî kıyafet olarak özel etek yani kilt giyerler.

Yunanistan gibi ülkelerde atalarının giydiği etekten dolayı bazı askeri gruplar eteklidir.

587 yılında Çin imparatorundan izin alarak Heng ile Tai eyaletleri arasında kalan bölgede av etkinliği düzenlendikten sonra Tsu-ho garnizonuna varan Işbara ateşlenerek hastalanmış ve bir aydan uzun süre hasta yattıktan sonra ölmüştür. Ölümünden sonra vasiyeti üzerine yerine kardeşi Baga Kağan geçmiştir.

552'de Orta Asya bozkırlarında siyasi durum karışıktı. Göktürkler Cücenleri yendi ve bozkırda büyük bir otorite boşluğu doğdu.

Bumin Kağan'ın hemen o yıl içinde ölmesi Göktürklerin durumunu zorlaştırdı. Yerine geçen büyük oğlu Kara Issık Kağan da bir yıl içinde öldü. Bumin'in küçük kardeşi İstemi Yabgu ise batıya yönelmişti.

Mukan böyle sorunlu bir dönemde halkının başına geçti. Yeni kurulmakta olan devleti koruyabilmek adına sert davrandı. Doğuda yükselmeye başlayan Kitan gücünü kırarak bozkırdaki Göktürk egemenliğini pekiştirdi. Mukan Kağan döneminde devlet o güne kadarki en haşmetli çağına ulaştı.

Chou Shu Çin yıllığına göre:

Mukan kagan heybetli görünüşlü, yüzü geniş ve kızıl olup gözleri donuk cam gibi olan, kudretli hitap etmesini iyi bilen, gerektiği yerde barışçıl ama çoğu zaman sert ve tavizsiz bir siyaset izleyen biri olarak tasvir edilir.

Cücen Devletine darbe üstüne darbe indirmiş ve 555 yılında Çin'in Tsi(Chi) topraklarına sığınan ileri gelenleri da dahil yenerek Cücenleri ortadan kaldırmıştır.

Bir sonraki yıl doğuda Kitanları kuzeyde Kırgızları Göktürk hakimiyetine bağladı. Tsi (chi) hanedanını baskı altına aldı, İstemi Yabgu'nun harekatlarına karşı Çin'den yardım isteyen Akhun Devleti'ne ve Maveraunnehir devletine Çin askeri desteğini önledi.

568 yılında Şansi'deki Tsi başkenti Tsin-yang'ı muhasara etti ve çin hakanı Mukan kağan'ın kızı (Prenses Aşina) ile evlendi. Mukan Kağan'ın kızı, Çin imparatoru ile evlenerek bu ülkenin imparatoriçesi oldu. Mukan Kağan, kızının bu evliliğini iyi kullanarak Çin'in zenginliklerinin kendi ülkesine akmasını sağladı.

Mukan Kağan, genç amcası İstemi Yabgu ile beraber, yeni kurulmakta olan Göktürk Kağanlğı'nın isyan ve çalkantılarla sarsılmasını önlemiş ve devleti iyi yöneterek siyasi ve askeri olarak çok ileri düzeye taşımıştır.

Alina Reyes doğum adı "Aline Patricia Nardone", (d. 9 Şubat 1965, Brugge, Gironde) Fransız yazar ve gazetecidir. Bağımsız gazetecilik yapan yazar yazdığı erotik kitaplarla tanınmaktadır. İlk kitabı "Kasap" birçok dile çevrildi ve tiyatroya uyarlandı.
Mary Jo Markey, ABD'li film ve dizi editörü, aynı zamanda oyunculuk da yapmaktadır. "Medicine Man", "Bad Boy", ve "" gibi popüler filmlerin editörlüğünü yaptı. "Felicity", "Breaking News", "Skin" dizilerinin ve on dört bölüm boyunca "Alias" dizisinin editörlüğünü üstlendi. Ayrıca "Lost" dizisinin baş editörüdür. Markey, American Cinema Editors'ın bir üyesidir ve sıklıkla J.J. Abrams ile çalışmaktadır. Abrams'ın üç televizyon dizisinin ("Felicity", "Alias" ve "Lost") yanı sıra, ilk filmi "Mission: Impossible III" ve 2009 yapımı "Star Trek" filminin editörüdür.

Markey, American Cinema Editors üyeliğine seçildi.

Slovenya’nın başkenti Ljubljana şehrinde doğdu. Karşılaştırmalı edebiyat ve sosyoloji eğitiminin ardından Amerikan edebiyatı üzerine yüksek lisans ve iletişim çalışmaları üzerine doktora yaptı. Sanat hayatına bir punk grubunda basgitar çalarak başlayan Blatnik, aynı zamanda Cankarjeva Yayınları’nın editörlüğünü yapmakta ve Vilenica Edebiyat Ödülü’nün jürisinde yer almaktadır.
Olivier Rolin, (d. 17 Mayıs 1947 Boulogne, Billancourt) Fransız yazardır.

Çocukluğunu Senegal’de geçirdi. Louis-le-Grand Lisesi’nde eğitim gördükten sonra École Normale Supérieure’de felsefe ve edebiyat üzerine okudu. Rolin Maocu sol proleter örgütün üyesidir ve NRP’nin (Yeni Popüler Direniş) yöneticiliğini yapmaktadır. Yazar Port Sudan adlı kitabı ile 1994’te Femina Ödülü’nü almıştır.

Genel Mahkeme, (eski adıyla "Avrupa Toplulukları İlk Derece Mahkemesi" ya da kısaca "ATİDM"), Avrupa Birliği'nin 1988 yılında Avrupa Adalet Divanı'nin işlerinin yürütülmesine yardımcı olması amacıyla kurduğu mahkemedir. İlk Derece Mahkemesi, Avrupa Birliği'nin diğer mahkemelerinden önce, genel olarak doğrudan bireyler ya da şirketler tarafından açılan davalara bakar.

Üyeleri seçimleri her altı yılda bir yinelenen mahkeme, her Avrupa Birliği üyeden bir yargıç olmak üzere yirmi yedi yargıçtan oluşur. Görev alacak yargıçlar kendi ülkelerinin hükûmetlerince seçilirler. Bu yargıçlar kendi aralarında oylama yönetimiyle mahkemeye başkanlık edecek yargıcı da belirlerler. Bugüne dek mahkemede başyargıçlık yapmış olan hukukçular ve ülkeleri aşağıdaki tabloda belirtilmiştir.

Kimi üye ülkelerce uygulanması reddedildiği için henüz yürürlüğe girmeyen ve Avrupa Birliği Anayasası olarak da adlandırılan Lizbon Antlaşması uyarınca Avrupa Toplulukları İlk Derece Mahkemesi'nin adının "Genel Mahkeme"; Avrupa Toplulukları Adalet Divanı'nın adının da "Adalet Divanı" olarak değiştirilmesi öngörülmektedir.
Ingo Schulze, (d. 15 Aralık 1962 Dresden) Alman yazardır.

Jena Üniversitesi’nde gördüğü eğitimin ardından Altenburg Devlet Tiyatrosu’nda sanat danışmanı olarak çalışmaya başladı. Mutluluğun 33 Anı, Piter’deki Almanların Maceraları kitabını yazabilmek için altı ay St. Petersburg’da kaldı. 1990'ların ortasından itibaren Berlin'de yaşamaktadır.

Ingo Schulze, sahip olduğu birçok ödülün yanı sıra eserleri yirmiden fazla dile çevrilmiştir.
Norman Manea (d. 19 Temmuz 1936 Bukovina) Romanya'lı yazar ve entelektüeldir.

Beş yaşındayken tüm ailesiyle beraber Transnistria Toplama Kampı'na gönderilen Manea, II. Dünya Savaşı sonuna kadar toplama kampında kaldı.

Bükreş’te gördüğü mühendislik eğitimin ardından 1960’ların Komünist Romanya’sında yazın hayatına başladı. 1986’da Romanya’yı terk eden Manea, bir yıl Batı Berlin’de kaldıktan sonra Amerika Birleşik Devletleri’ne ulaştı.

Eserlerinde Holocaust travmasını ve totaliter bir devlette gündelik yaşamı ele alan yazarın kitapları on beşin üzerinde dile çevrilmiştir. Yazar halen Bard College’da edebiyat profesörlüğü yapmaktadır.

Nevâl es-Saadavi (Arapça: نوال السعداوى) (d. 27 Ekim 1931) Mısırlı feminist yazar, aktivist ve psikiyatrist. Nil Nehri kıyısındaki Kafr Tahla köyünde doğdu. İslam'da kadının yeri üzerine pek çok kitap yazmıştır.

Saddavi tüm dünyada feminist ve aktivist kişiliği ile tanınmaktadır. İslamiyet’te kadın başlığı altında birçok kitap yazan yazar ülkesinde kadın sünnetini engellemek amacıyla eylemlerde bulunmuş, bu eylemlerden ötürü hapse girmiştir.

Kahire'de ve ülkesinin kırsal kesimlerinde doktor ve psikiyatrist olarak görev yapan Saddavi, eserlerinde Arap toplumunda kadının konumlanışını eleştirel bir dille ele almış ve bunu değiştirmeye çalışmıştır.

Neval El Saddavi, uluslararası birçok ödüle sahip olmuş ve uluslararası ve ulusal birçok konferensa katılmış, eserleri otuzdan çok dile çevrilmiş bir yazardır.

Saadavi,1931'de Kafr Tahla'nın küçük bir kötünde ,dokuz çozuklu bir ailenin 2.çocuğu olarak dünyaya geldi.Babası tüm çocuklarının eğitim alması konusunda ısrar ediyordu ama bir kez geleneksel ve ilerici olduğunda Saadavi altı yaşında "sünnetli" oldu (klitorisi kesildi).
Babası Eğitim Bakanlığında bir devlet memuruydu, 1919 Mısır Devrimi sırasında İngiliz işgali altında olan Mısır ve Sudan'ın kurallarına karşı mücadele etti. Sonuç olarak Nil deltasında küçük bir kasabaya sürgün edildi ve devlet on yıl terfi vermeyerek onu cezalandırdı.İleri görüşlü bir adamdı,kızına mantıklı konuşmayı ve kendi benliğine saygı duymayı öğretti.Aynı zamanda Arap dili çalışmalarında kızını destekledi.Annesi ve babası genç yaşta öldükleri için büyük bir ailenin geçimi Saadavi'ye kalıyordu.
Annesi Türk kökenli bir ailedendir.El Saadavi büyük babasından Shoukry Bey ve ailesi türklerin açık tenine sahiptir diyerek bahseder.Anne tarafından olan büyükanneside Türk kökenlidir.

Saadavi 1955'te Kahire Üniversitesi'nden bir doktor olarak mezun oldu.O yıl tıp fakültesinde tanıştığı okul arkadaşı Ahmed Helmi ile evlendi.Evlilikleri iki yıl sonra bitti.Tıbbi uygulamaları aracılığı ile baskıcı kültürel uygulamaların,ataerkil yapının,sınıf ve emparyalist baskının kadında yarattığı fiziksel ve psikolojik problemleri gözlemledi.

Doğduğu yer olan Kafr Tahla'da doktor olarak çalışırken,taşra kadınlarının karşılaştığı zorlukları ve eşitsizlikleri gözlemledi.Hastalarından birini aile içi şiddetten korumaya çalışırken ,Kahire'ye geri çağrıldı.Sonunda Halk Sağlığı Bakanlığına müdür oldu,Sağlık Bakanlığında ofisini paylaştığı üçüncü eşi Sherif Hetata ile tanıştı .Hetata hem doktor hem yazardı,13 yıl siyasi suç nedeniyle hapis yattı. 1964'te evlendiler,bir kız bir erkek olmak üzere iki çocukları oldu.Saadavi 43 yıllık evlilikten sonra Hetata'dan ayrıldı.
1972'de Women and Sex i yayınladı.Kitap,kadın sünneti de dahil olmak üzere kadınların vücuduna karşı olan bütün saldırı ve zıtlıkları anlatır.Kitap ikinci dalga feminizmin temel bir metni oldu.Kitabın ve politik faaliyetlerin sonucu olarak Sağlık Bakanlığındaki görevinden alındı.Ayrıca Sağlık Dergisindeki baş editörlük pozisyonunu kaybetti.Mısır'daki Tıp Derneğinde genel sekreter yardımcısı oldu.1973'ten 1976'ya kadar Saadavi , Ain Shams üniversitesinde kadın ve sinir hastalığı üzerine araştırmalar yaptı.1979'dan 1980'e kadar ,Afrika ve Orta Doğu'da Birleşmiş Milletler Danışmanı olarak kadın programı yaptı.
Mısır hükümeti tarafından uzun süre münakaşacı ve tehlikeli olarak incelendi.Saadavi 1981'de "Çatışma" adlı feminist bir derginin yayınlanmasına yardım etti.Eylül ayında Mısır Cumhurbaşkanı Anwar Sadat tarafından hapse mahkum edildi.Cumhurbaşkanı suikastinden bir ay sonra serbest bırakıldı."Bir kalem alıp yazmaya başladığımdan beri tehlike hayatımın bir parçası oldu.Yalan söylenen bir dünyada hiçbir şey gerçekten daha tehlikeli değildir"diyerek deneyimlerini yazdı.
Qanatir Kadın Hapishanesin'nde tutulan kadınlardan birisidir. Saadavi'nin hapi hatıraları Memories from the Women's Prison adlı kitabını oluşturdu(1983).Qanatir'de hapis olmadan dokuz yıl önce orada mahkum olan Sıfır Noktasındaki Kadın adlı romanında ona ilham olarak hizmet veren birisiyle bağlantısı vardı .

1988'de hayatı islamcılar ve politik eylemler nedenleriyle tehdit altındayken Mısır'a kaçmak zorunda kaldı.Washington Üniersitesinin yanı sıra Duke Üniversitesi Asya ve Avrupa Dilleri bölümünde ders vermeyi kabul etti.Kahire Üniversitesi,Harvard,Yale,Columbia,Sorbonne,Georgetown,Florida Eyalet Üniversitesi,California Üniversitesi,Berkeley olmak üzere bir çok tanınmış kolej ve üniversitede çalıştı.1996'da Mısır'a geri döndü.Yerli Mısır Arapçasının yanı sıra Saadavi akıcı bir şekilde İngilizce konuşabiliyordu.
İlk kez adaylar için katı zorluklar nedeniyle adım atmadan önce,eylemine devam etti ve 2005 Mısır Cumhurbaşkanlığı seçimlerinde koşmayı kabul etti.
Avrupa Konseyi tarafından 2004 Kuzey -Güney ödülüne layık görüldü.
Temmuz 2016'da Asil Afrika halkının Londra'daki Afrika Yazıları festivalini yönetti ve burada Margaret Busby ile olan konuşmasında "Yazar Bir Kadın Olmak Üzerine " konuştu.

Saadavi kariyeriin başlarında yazmaya başladı. I Learned Love (1957) başlıklı kısa öyküleri ve ilk romanı Memories of Woman Doctor (1958) en eski eserleridir. Memoir from the Women's Prison (1986) isimli eserinden sonra çok sayıda roman,kısa öykü ve kişisel hatıra yazmıştır. Saadavi bir dizi antoloji yayınladı ve eserleri orijinal Arapçadan,İngilizce,Fransızca,Almanca,İspanyolca,Portekizce,İsveççe,Norveççe,Danca,İtalyanca,Hollandaca,Fince,Endonezyaca,Japonca,Farsça,Türkçe,Urduca ve diğerleri olmak üzere 30'dan fazla dile çevrilmiştir.
1972'de kurgusal olmayan ilk eseri Woman and Sex i yayımladı ve burada politik ve teolojik otoritelere olan ileri boyuttaki karşıtlığını hissettirdi.Bu durum aynı zamanda sağlık bakanlığı görevinden alınmasına neden oldu. Havva'nın Örtülü Yüzü, Tanrı Nil Kıyısında Öldü, The Circling Song, Searching ,İmamın Düşüşü ve Sıfır Noktasındaki Kadın da diğer eserleri arasındadır.
Robin Morgan'ın 1984'te düzenlediği Dünya'da Kızkardeşlik antolojisine "bir kadın isyancı olduğunda" yazısıyla katkıda bulundu.
Saadavi'nin Zeina adlı romanı 2009'da Lübnan'da yayınlandı.Fransızca çevirisini,annesinin kızlık soyadı olan "Nawal Zeinab el Sayed" mahlasını kullanarak yayınladı.
"Arapça yazmakla beraber sömürge,kapitalist,ırkçı ve ataerkil kafası olan süper güçleri eleştirdiğim için dünyadaki büyük edebi güçler tarafından umursanmıyorum..." Kapitalist sömürge güçlerin çoğunlukla Fransızca ya da İngilizce konuşması gerçeğinden hareketle İngilizce ve ya Fransızca çeviri problemini büyük bir sorun olarak görüyordu.
Saadavi'nin dergisinden alıntılara dayanan Mufakirat Tifla fi Al-Thamaneen(85 yaşındaki bir kızın dizüstü bilgisayarı) adlı kitabı 2017'de yayınlandı.
Yetişkin olduğunda bu konuda yazı yazmış ve eleştiri yapmıştır.Kadın sünneti sırasında ölen Bedour Shaker'in durumuna Bedour yazısıyla tepki göstermiştir.Din adamlarına ve doktorlara ,doğru bir dinde çocuk organlarının kesilmediğini göstermek için karanlık zihinlerdeki ışık parlasın diye ölmen mi gerekirdi,güzel hayatınla bir bedel ödemek zorunda mıydın?.Bir doktor insan hakları savunucusu olarak Saadavi,erkek sünnetine karşıdır.Hem erkek hem kız çocuklarının genital sünnetten korunmayı hakettiklerine inanır.

2014'te yayınlanan bir röportajda Saadavi "kadınların ezilmesinin temelinde dini tutuculuk tarafından desteklenen evrensel post-modern kapitalist sistem yatıyor" dedi.
2015'te müslümanların Mekke'ye ve Suudi Arabistan'a haccı sırasında izdiham denilen şeyde yüzlerce insan öldü.
Saadavi bu konudaki düşüncelerini şu sözlerle dile getirmiştir.Hac'ın uygulama biçimini değiştirme ve insanları daha küçük gruplarda gezdirme düşüncesi hakkıda konuşuyorlar,yaşanan eziyetten bahsediyorlardı çünkü insanlar şeytan taşlamak için kavga ediyorlardı.Neden şeytanı taşlama gereği duyorlardı,neden o siyah taşı öpmek istiyorlardı ?.Ama kimse bunları söylemez ,medya bunu yayınlamaz.Dini eleştirme konusundaki isteksizliğin sebebi nedir?...Dini eleştirmeyi reddetme...özgürlük değil bu.Sansürdür.
Hacc'daki siyah taşı öpmek gibi geleneklerin islam öncesinde pagan kökenine ait olduğunu söyledi.
Eşi müslüman kendisi ateist olan Saadavi,evliliklerini onaylatmak için beş ay boyunca mahkemede mücadele etmek zorunda kaldı.

Saadavi, islami örtüyü kadınların ezilmesi için bir araç olarak tanımlanıyor.Ayrıca,ABD ve Avrupa'da yaygınlaşan ataerkil toplumsal yapılarda erkek bedenleri olmaksızın kadınların ve kadın organlarının nesnelleştirilmesi konusunda da eleştirel bir tavır sergiliyor.

2002'de California Üniversitesindeki konferansında Saadavi,ABD liderliğindeki Afganistan Savaşının bölgedeki petrolün sömürülmesi için yapılan bir savaş olduğunu ve ABD dış politikasıyla İsrail'deki gerçek terörizmi desteklemesini anlattı.Saadavi ABD'nin yardımlarıyla fakirleşmeye itildiklerini düşündüğünü söyledi.

Saadavi,Şubat 2017'de BBC One televizyonu Imagine'da yayınlanan Jill Nicholls'ün yönettiği The Unspecable adlı dizinin konusudur.

Jacques Momha (d. 7 Ağustos 1982, Lyon), Kamerunlu futbolcudur. 2009 yılında Gençlerbirliği'ne transfer olan Momha, Gençlerbirliği'nin yabancı kontenjanının dolmasıyla gözden çıkarıldı. Bunun üzerine 2009-2010 sezonu ara transfer döneminin son gününde Manisaspor ile 2,5 yıllık sözleşme imzalamıştır.

Batum Konferansı ve Antlaşması, 11 Mayıs – 4 Haziran 1918 tarihleri arasında Batum'da yapılan konferans ve sonucunda 4 Haziran 1918'de Osmanlı İmparatorluğu ile Kasım 1917'deki Bolşevik ihtilalinden sonra Kafkasya'da kurulan devletlerle, yani Ermenistan Demokratik Cumhuriyeti, Gürcistan Cumhuriyeti ve Azerbaycan Milli Şurası arasında imzalanmış anlaşma. 14 maddeden oluşan bu anlaşma, Ermenistan Demokratik Cumhuriyeti'nin imzaladığı ilk uluslararası sözleşmedir.

Polonya'nın Brest-Litovsk kasabasında barış heyeti toplanmıştır. Osmanlı Devleti'ni Sadrazam Talat Paşa temsil etmiştir. Konferansın sonunda imzalanana Brest Litovsk Barış Antlaşması'na göre; Rusya Kars, Ardahan ve Batum’u Osmanlı devletine geri vermiş ve bütün Doğu Anadolu'dan da çekilmiştir.

Bu sırada bu bölgede yaşayan Azeri-Türk, Gürcü ve Ermeni unsurlardan oluşan bir Mavera-i Kafkas (Kafkas Ötesi) Cumhuriyeti kurulmuştur. Doğuda Ermeni mezalimi başlayınca Osmanlı devleti, bu Cumhuriyetlerle plebisitten (Halkoylaması) önce Trabzon’da bir konferans düzenlemiştir. Bir aydan fazla süren Konferanstan hiçbir netice alınmayınca da Osmanlı ordusu doğuda ilerlemeye devam ederek Batum, Kars ve Ardahan geri almıştır. 15 Eylül 1918 tarihinde Bakû’ye kadar bütün bölge ele geçirilmiştir.

1948’de Palma’da doğdu. Kısa öyküler, televizyon ve radyo için senaryolar ve edebiyat eleştirileri yazdı. Barselona Autònama Üniversitesi’nde Hispanik Filoloji üzerine doktora yaptı ve İspanyol edebiyatı profesörlüğü unvanını aldı.

2007 yapımı film 7 milyon dolarlık bütçesiyle 2008’de DVD formatında satışa sunuldu. Stargate SG-1 dizisinin devamı niteliğindeki film Ori’ler ile savaşı anlatıyor. SG-1 ekibinin önemli düşmanlarından Oriler ile savaş dizinin ömrüne yetmemiş ve bu film yapılmıştır. SG-1 karakterleri tam kadro filmde oynamaktadır. Ancak diziden ayrılan Jack O’Neill bu filmde yer almamıştır. Amaç Gerçeğin Sandığı'nı bulmaktır. Bu sandığın içindeki güçle Oriler yenilebilecektir. Dizinin son sezonlarını izlemeyenler için bazı şeyler anlaşılır gelmeyecektir.

Kayseri Erciyesspor'a gelmeden önce Stabæk Fotball Takımında futbol hayatına devam etmiş ve burada 5 maçta 1 gol kaydetmiştir.
Geert Ludzer Mak (d. 4 Aralık 1946 Vlaardingen, Zuid-Holland) Hollandalı yazar, gazeteci ve tarihçidir.

Yazarlığının yanı sıra tarihçi ve gazeteci kimlikleri de bulunmaktadır. Genellikle eserlerinde şehir hayatını ve insanların deneyimlerini anlatmaktadır. Hollanda Konsolosluğu tarafından Türkçeye çevrilen ‘Köprü’ adlı romanında, yazar Galata Köprüsü’nün İstanbul ve İstanbullular için kültürel etkisini anlatmaktadır.

Macer, Vassar College'dan mezun oldu ve kariyerine New York'ta tiyatro sanatlarıyla başladı. "Park Day" filminin prodüktörlerinden biri oldu ve bu filmle Urban World Film Festivali'nde Audience Ödülü kazandı. Sonrasında filmlere ve televizyona odaklandı. Nickelodeon Movies'de çalıştıktan Walt Disney Company'nin yaratıcılarından biri oldu. Daha sonra Fox Writers Program'a seçildi. "24" dizisinde yardımcı prodüktör olarak iki sezon görev aldıktan sonra, "Lost" dizisinin yazarlarına katıldı. Hâlen "Prison Break" dizisinde yazarlığa devam etmektedir.

Portekiz'de Entreprise adlı bir ticari van versiyonu sunulmaktadır, 1.4L dizel motor ve mevcut 3 kapılı gövde sadece kentsel kullanım için donanımlıdır. Benzeri 107 de benzer bir versiyonu bulunmaktadır.

Sonraki yıllarda Orta Doğu da İngiltere'nin çıkarları için çeşitli faaliyetlerde bulunmaya başlayan Bell, Orta Doğu'da İngilizlerin şimdi bile aktif oldukları Orta Doğu politikasının kurucusu ve planlayıcılarından biridir. Mezopotamya bölgesindeki Arap kabileleri Türklere karşı kışkırtan faaliyetlerde bulunmuştur. Ayrıca 1919 yılındaki Paris Barış Konferansı'na delege olarak katıldı ve Irak devletinin sınırlarının belirlenmesi için çalışmıştır.

Hiç evlenmemiş olan ve yalnızca bir kez nişanlanan Bell, nişanlısını Çanakkale Savaşları sırasında kaybetti. Yalnızlık ve sağlığınında bozulması sebebiyle bunalıma giren Bell, 12 Temmuz 1926 yılında yüksek dozda uyku hapı alarak intihar etti ve Bağdat'ın Bab el-Sharji ilçesinde, İngiliz mezarlığında toprağa verildi. Cenazesi arkadaşları, İngiliz yetkililer ve Irak Kralı dahil olmak üzere çok sayıda insanın katıldığı büyük bir olaydı. Mezarlığa tabutu taşınırken Kral Faysal'ın özel balkonundan olayı izlediği söylenmektedir. Gertrude Bell asla evlenmedi ve çocuğu yoktu. Geride özellikle tarihi eserleri ve gezilerini anlatan çok sayıda yayın bırakmıştır.

Profesyonel futbol hayatına 1999-2000 sezonunda Balıkesirspor'da başlamıştır. Balıkesirspor'da 2 sezon geçirdikten sonra 2001-2002 sezonunda Gençlerbirliği Asaşspor'a değisen adıyla Gençlerbirliği Oftaşspor'a transfer olmuştur. Son olarak 2002-2008 sezonunda ise Gençlerbirliği'ne transfer olmuştur. 2002-2008 Sezonunda kaptanlık görevini üstlenmiştir. 17 Ağustos 2010 tarihinde Fenerbahçe ile 3 yıllık sözleşme imzalamıştır.2011 Sezonunda Kayserispor'a transfer olmuştur. 2012-13 sezonunun başında ise Kasımpaşa'ya transfer olmuştur.

1 Ocak 1983 Balıkesir doğumlu olan Eker, futbola da Balıkesirspor'da başladı. İlk profesyonel maçını 16 yaşında oynadı. O dönemde takımı A. Sebatspor'la oynadığı son play-off maçını kaybetti ve 2. Lig'e çıkamadı. Ertesi sezon kadro korunmasına rağmen takım küme düştü. Futbol hayatı, bu iki talihsizlikle başladı. Ama Eker için de sonrası farklı gelişti. Küme düştüğü sezonki hocam Can Cangök'ün tavsiyesiyle son maçlarını seyreden Cem Onuk sayesinde Gençlerbirliği'ne transfer oldum. O zamandan beri de 7 sezon OFTAŞ Spor'da oynadı. Bu 7 sezonda sadece bir dönem Gençlerbirliği'nin sezon başı kampına katılmış ama orada oynamasının zor olacağını görünce ASAŞ'a geri dönmüştüm. Burada geçirdiği 7 sezonda 3 şampiyonluk yaşadı.

Ağustos 2008'de ise Mesut Bakkal tarafından Gençlerbirliği'ne alındı. Bu takımda ise ilk maçına 24 Ağustos 2008 tarihinde yani ligin ilk haftasında Kocaelispor karşısında çıktı. Bir sonraki haftada forma giyen Eker, sonraki 13 hafta ise Abdelzaher El Saka ve Lamine Traoré'nin stoperde oynaması nedeniyle forma giyemedi. 17.haftada oynanan Kayserispor maçında sahalara dönen Eker, ligin ilk yarısında 3 maça çıktı. 2. dönemde ise ligin ilk maçında ilk golünü attı bir sonraki hafta da defanstan çıkıp gol atan Eker, bu yönüyle de dikkat çekti. Diğer haftalarda da Jacques Momha ile görev yapan Eker, sezonu 13 lig 1 kupa maçının yanı sıra 2 gol attı. 
2009-10 sezonunda ise Aykut Demir'in takıma gelmesiyle bu isimle görev yapan Eker, Thomas Doll yönetiminde 26 maça çıktı ve 2,340 dakika forma giydi. Bu süreçta takım kaptanlığına da yükseldi.
2010-11 sezonu öncesinde ise 17 Ağustos 2010 tarihinde sözleşmesi biten Eker, Fenerbahçe ile 3 yıllık sözleşme imzaladı. Takımla ilk maçına UEFA Şampiyonlar Ligi eleme turunda Young Boys karşısında çıkan Eker, takımının elenmesine engel olamasa da ilk Avrupa maçına çıktı. Daha sonra ise takımın elenip UEFA Avrupa Ligi ön eleme turunda PAOK Saloniki ile oynanan maçın ilk ayağında 90 dakika forma giydi. Süper Lig'de ise Diego Lugano ve Joseph Yobo'nun arkasında bekleyen Eker, kas sorunlarıyla ve bazı maçlara kadroya dahi alınmaması nedeniyle ilk lig maçına Süper Lig'in ikinci yarısında Manisaspor deplasmanının son 2 dakikasında dahil oldu ve bir daha lig maçında forma giyemese de kupa'da 1 maç forma giydi. Eker sezon sonu ise takımıyla kendi adına ilk Süper Lig şampiyonluğunu yaşadı.
Fenerbahçe'de forma şansı bualmayan Eker, 2011-12 transfer sezonu öncesinde Kayserispor'a transfer oldu. Ligin ilk 6 haftasında yedek bekleyen Eker, Zurab ve Eren Güngör ikilisinin arkasında beklese de 7. haftada oynanan ve 6-2 sonuçlanan Sivasspor maçında 90 dakika forma giydi. Sezon boyunca 9 lig 1 kupa maçına çıkan İlhan, beklediği şansı bulamadı ve takımdan ayrıldı.
2012-13 sezonu öncesinde ise Süper Lig'e yeni çıkan ve yeni bir yapılanma içerisinde olan Kasımpaşa'nın yolunu tutan Eker, ilk maçına Galatasaray karşısında çıktı ve bir de gol attı ancak takımı 2-1 mağlup oldu. Sezon boyunca Yalçın Ayhan ile 13 lig maçına çıkıp 1 gol atan Eker, Kupa'da ise 4 maça çıktı.

Avrupa Birliği'nin dış ilişkileri, genel olarak yirmi yedi Avrupa Birliği üyesi ülkenin her birinin kendi yürüttüğü ikili ilişkiler ışığında gelişir. Bir bütün olarak Avrupa Birliği'nin birlik dışı ülkelerle kurduğu ilişkiler genellikle uluslararası antlaşmalar yoluyla sağlanır. Bu ilişkiler çoğunlukla ekonomi ya da enerji alanlarında iş birliği yapmak konusundadır.

Avrupa Birliği'ne üye olmasalar da Norveç, İzlanda ve Lihtenştayn, Avrupa Birliği ortak pazarı bünyesinde Avrupa Ekonomik Alanı'na dâhillerdir. İsviçre, Avrupa Ekonomik Alanı'nın dışındadır ancak bu ülke de Avrupa Birliği ile birtakım iki taraflı antlaşmalarla işbirlşiği içindedir. Avrupa kıtasını, Vatikan, Monako, San Marino ve Andorra gibi mikrodevletleri de Batı Avrupa'da Avrupa Birliği'nin iş birliği kurduğu ülkelerdendir. Bu dört küçük ülke de yapılan antlaşmalar çerçevesinde para birimi olarak avro kullanmaktadırlar. San Marino ve Andorra Avrupa Birliği ile gümrük birliği antlaşmaları yapmışken, Monako da Fransa ile yapmıştır. Avrupa Birliği ile gümrük kontrolü yapmayı sürdüren tek batı Avrupa ülkesidir. Ancak bu iş birliği antlaşmalarına karşın bu ülkelerden hiçbiri Avrupa Birliği ile politik bir bütünleşme içine girmemiştir.

Batı Balkanlarda yer alan ülkelerden Makedonya Cumhuriyeti ile Türkiye, Avrupa Birliği'ne katılmaya aday iki ülkedir. Geriye kalan tüm Balkan ülkeleri de Avrupa Birliği'nin olası adaylarıdır. Bu ülkelerle ilişkiler iş birliği antlaşmaları ya da üyelik müzakereleri çerçevesinde yürütülmektedir. Bu ülkeler genelde Avrupa Komisyonu gibi büyük çaplı projelerde de yer alırlar.

Geçmişte Avrupa Komisyonu'nun eski Yugoslavya'da yaşanan savaşlara karşı başarısız tutumu nedeniyle Avrupa Birliği bu bölgeyle uzun zamandır bağlar oluşturmaya çalışmaktadır. Balkanlarda güdülmüş olan eski başarısız politikalar Ortak Dışişleri ve Güvenlik Politikası'nın hazırlanması sürecini tetiklemiş ve bölgede istikrarın sağlanması için bu bölgeye doğru büyüme hamleleri gerçekleştirilmektedir.

Avrupa'nın en doğusunda yer alan ülkelerin birliğe katılma hakları bulunsa da, birliğin uygulamakta olduğu gündem ve beklemede olan Avrupa Birliği Anayasası nedeniyle birliğe yakın gelecekte bu ülkelerden herhangi birinin katılması beklenmemektedir. Bunun yerine komşu ülkeler (Rusya dışında) ve Akdeniz ülkeleriyle Avrupa Komşuluk Politikası (AKP) yürütülmektedir. Gürcistan, Ermenistan, Azerbaycan, Moldova ve Ukrayna'da birtakım politikacılar Avrupa Birliği üyeliği konusunda olumlu görüş sahibidirler. Rusya'ya yakınlık güden bir politika uygulayan Beyaz Rusya ise Avrupa Birliği'nce insan hakları ve demokrasi konularına yeterince özen göstermediği gerekçesiyle sık sık uyarılmaktadır.

Akdeniz çevresindeki ülkeler uzun süredir Avrupa Birliği'nin dış politikasının ilgi odağı olmuştur. Akdeniz çevresinde bir "dostluk halkası" yaratmak amacıyla Avrupa Birliği bir komşuluk politikası geliştirmiş ve Akdeniz ülkeleriyle birlik dışında kalan Doğu Avrupa ülkelerini de kapsayan bir çember oluşturmuştur. Bu çembere İsrail, Filistin bölgesi ve Ürdün de dâhildir. Bir Avrupa-Akdeniz serbest ticaret alanı oluşturmak için de girişimlerde bulunulmuş ve Fransa Cumhurbaşkanı Nicolas Sarkozy tarafından bir Akdeniz Birliği kurulması önerisi ortaya atılmıştır.
